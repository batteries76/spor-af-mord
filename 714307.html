<html><head><meta http-equiv="Content-Type" content="text/html; charset=UTF-8"><title>Spor af mord</title><meta name="dbb:Tracking" content="669858816"><meta name="dc:identifier" content="dk-nota-714307"><meta name="dc:creator" content="Erling Bugge"><meta name="dc:title" content="Spor af mord"><meta name="dc:subject" content="krimi"><meta name="dc:subject" content="tortur"><meta name="dc:subject" content="forelskelse"><meta name="dc:subject" content="misbrug"><meta name="dc:subject" content="prostituerede"><meta name="dc:description" content="Krimi. Jesper er forelsket i Rikke. En dag er hun væk. Han bliver bekymret. Hans mistanke er begrundet. Rikke er blevet myrdet. Han sætter sig for at finde de skyldige"><meta name="dc:type" content="Format: DTBook"><meta name="dc:source" content="9788789793429"><meta name="dc:publisher" content="Nota"><meta name="dc:rights" content="Vær opmærksom på Notas vilkår for brug"><meta name="dc:date" content="2014"><link rel="stylesheet" type="text/css" href="style.css"><script type="text/javascript">// Show the contenttable
function ShowContentTable()
{
	table = document.getElementById("contenttable");
	show = document.getElementById("showcontenttable");
	hide = document.getElementById("hidecontenttable");
	if( table.style.visibility == "visible" )
	{
		table.style.visibility = "hidden";
		show.style.display = "inline";
		hide.style.display = "none";
	}
	else
	{
		table.style.visibility = "visible";
		show.style.display = "none";
		hide.style.display = "inline";
	}
		
}

// The section that is open at the moment, if any
var VisibleSection = 0;

function ExpandLevel(which)
{
	// Switch expand/Collapse buttons
	obj = document.getElementById("expand_" + which);
	obj.style.display = "none";
	obj = document.getElementById("collapse_" + which);
	obj.style.display = "inline";

	// Hide the currently visible section
	if( VisibleSection != 0 )
	{
		// Switch expand/collapse buttons
		obj = document.getElementById("expand_" + VisibleSection);
		obj.style.display = "inline";
		obj = document.getElementById("collapse_" + VisibleSection);
		obj.style.display = "none";
		
		// Hide section
		obj = document.getElementById("section_" + VisibleSection);
		obj.style.visibility = "hidden";
		obj.style.display = "none";
	}
	
	// Show the selected section
	obj = document.getElementById("section_" + which);
	obj.style.visibility = "visible";
	obj.style.display = "inline";
		
	// Remember the section that was expanded
	VisibleSection = which;
}

function CollapseLevel(which)
{
	// Switch expand/Collapse buttons
	obj = document.getElementById("expand_" + which);
	obj.style.display = "inline";
	obj = document.getElementById("collapse_" + which);
	obj.style.display = "none";

	// Hide the  selected section section
	obj = document.getElementById("section_" + which);
	obj.style.visibility = "hidden";
	obj.style.display = "none";
}

function AlignContentTable()
{
	// Get the scrollbar position. Using one of the  methods  provided by different browsers/versions
	if( window.pageYOffset )
		position = window.pageYOffset;
	if( document.body.scrollTop )
		position = document.body.scrollTop;
	else
		position = document.documentElement.scrollTop;
		
	// Make sure the contenttable is never  placed above the book.  Use the same offset as 'div.book { height: #px; }'
	//if( position < 10 )
		//position = 10;
		
	// Get the contenttable object and set its starting height and set it to the same height as the scrollbar
	contentTable = document.getElementById('contenttable');
	contentTable.style.top = position + 'px';
}

function ShowPage()
{
	// Get the page number
	page = prompt('Hvilken side skal vises ?');
	
	document.location = "#page_" + page;
}

// Trigger a function when a certain key is pressed
function KeyDownEvent(event)
{
	switch( event.keyCode )
	{
		case 73: ShowContentTable(); break; // 73 = 'i'
		case 81: ShowPage(); break;  // 81 = 'q'
	}
}

// Perform various tasks after the page has loaded
function OnLoad()
{
	// Initialize the alignment of the contenttable
	setInterval(AlignContentTable,100);
}

// Add handlers to the body element (*sigh* - we just looooove browser interincompatibility!!!!)
if( document.attachEvent )
{
	// IE
	attachEvent("onload",OnLoad);
	document.attachEvent("onkeydown",KeyDownEvent);
}
else if( addEventListener )
{
	// Mozilla/Firefox
	addEventListener('load',OnLoad,false);	
	addEventListener('keydown',KeyDownEvent,false);
}
else if( window.onload && window.onkeydown )
{
	// Others/oldies
	window.onload = setInterval(AlignContentTable,100);
	window.onkeydown = KeyDownEvent;
}
    </script></head><body><div id="contenttable" class="contenttable"><a id="contenttable_top" name="contenttable_top" style="display:hidden;"></a><br><a href="#disclaimerheading" class="navigation" title="Om dette eksemplar">Om dette eksemplar</a><br><a href="#d10e33" class="navigation" title="[Ingen overskrift]">[Ingen overskrift]</a><br><a href="#d10e36" class="navigation" title="Lixtal">Lixtal</a><br><a href="#d10e41" class="navigation" title="Kapitel 1">Kapitel 1</a><br><a href="#d10e190" class="navigation" title="Kapitel 2">Kapitel 2</a><br><a href="#d10e279" class="navigation" title="Kapitel 3">Kapitel 3</a><br><a href="#d10e360" class="navigation" title="Kapitel 4">Kapitel 4</a><br><a href="#d10e408" class="navigation" title="Kapitel 5">Kapitel 5</a><br><a href="#d10e451" class="navigation" title="Kapitel 6">Kapitel 6</a><br><a href="#d10e553" class="navigation" title="Kapitel 7">Kapitel 7</a><br><a href="#d10e647" class="navigation" title="Kapitel 8">Kapitel 8</a><br><a href="#d10e705" class="navigation" title="Kapitel 9">Kapitel 9</a><br><a href="#d10e778" class="navigation" title="Kapitel 10">Kapitel 10</a><br><a href="#d10e891" class="navigation" title="Kapitel 11">Kapitel 11</a><br><a href="#d10e916" class="navigation" title="Kapitel 12">Kapitel 12</a><br><a href="#d10e983" class="navigation" title="Kapitel 13">Kapitel 13</a><br><a href="#d10e1031" class="navigation" title="Kapitel 14">Kapitel 14</a><br><a href="#d10e1069" class="navigation" title="Kapitel 15">Kapitel 15</a><br><a href="#d10e1220" class="navigation" title="Kapitel 16">Kapitel 16</a><br><a href="#d10e1319" class="navigation" title="Kapitel 17">Kapitel 17</a><br><a href="#d10e1374" class="navigation" title="Kapitel 18">Kapitel 18</a><br><a href="#d10e1479" class="navigation" title="Kapitel 19">Kapitel 19</a><br><a href="#d10e1565" class="navigation" title="Kapitel 20">Kapitel 20</a><br><a href="#d10e1610" class="navigation" title="LæseLyst-serien 1-32:">LæseLyst-serien 1-32:</a><br></div><div class="book"><span id="showcontenttable" style="display:inline;"><a href="javascript:ShowContentTable();" class="navigation" title="Vis indholdstabel (tast: i)">
                Vis indholdsfortegnelse (tast: i)
            </a></span><span id="hidecontenttable" style="display:none;"><a href="javascript:ShowContentTable();" class="navigation" title="Skjul indholdstabel (tast: i)">
                Skjul indholdsfortegnelse (tast: i)
            </a></span> | <a href="javascript:ShowPage();" class="navigation" title="Gå til side (tast: q)" accesskey="q">
            Gå til side (tast: q)
        </a><div class="disclaimer"><h1 id="disclaimerheading">Om dette eksemplar</h1><p>Dette eksemplar er fremstillet af Nota til en abonnent. Eksemplaret er personligt og må ikke deles. Misbrug kan medføre udelukkelse fra Nota og retsforfølgelse. Eksemplaret indeholder data, så det kan spores tilbage til brugeren.</p></div><div id="d10e33"><p>Væggen overfor var rød af blod. Det var sprøjtet i alle retninger. Men det meste blod var løbet ned ad væggen og endt i en pøl. Midt i pølen lå hans sømpistol.</p><p>Han kunne ikke løfte blikket og se, hvor alt det blod kom fra. Alligevel vidste han det godt. Det var hende. Det var Rikke.</p></div><div id="d10e36"><h1>Lixtal</h1><p>Lixtal: 23</p></div><div id="d10e41"><div title="3" class="page-normal" id="page_3"></div><h1>Kapitel 1</h1><p>Jesper sad med vasketøjet ved siden af sig og ventede. Han havde åbnet døren ud til trappen. Så kunne han høre, når Rikke åbnede døren på etagen under ham. Han rejste sig og lænede sig ud af døren og kiggede. Han var ret høj, næsten en meter og halvfems. Slank uden at være spinkel. Det lyse hår faldt ned i panden, og han strøg det til side.</p><p>Stadig ingen tegn på, at Rikke var på vej.</p><p>Omkring næsen havde han en smule fregner. De ville blive tydeligere om nogle måneder. Det blev de altid om sommeren. Her i starten af april var de blot en skygge af sig selv.</p><p>Øjnene var blå, syntes han selv. Men i passet stod der grå.</p><hr class="emptyline"><p>Der var kommet et par små spinkle rynker ved øjnene. Jo, alderen begyndte at trykke. Næste gang fyldte han tredive år. Han ville snart være peber-svend. Det var lidt underligt, at han ikke kunne få en kæreste. Han var bestemt ikke grim. Nærmest tværtimod. Mange piger kunne godt lide ham. Men han var så forbandet genert <span title="4" class="page-normal" id="page_4"></span> - især hvis han syntes, pigen så sød ud. Så kunne han aldrig finde på noget fornuftigt at sige. Og han glemte alle de vittigheder, han kunne. Alt det kloge, han kunne have sagt, kom han først i tanker om senere. I stedet sad han bare og sagde ingenting som en anden idiot.</p><hr class="emptyline"><p>Det var anderledes med Rikke. Han var ikke genert sammen med hende. Det var nok derfor, han holdt så meget af de torsdag eftermiddage. Da mødtes de altid i vaske-kælderen.</p><p>Jesper gned sig utålmodigt i hænderne. Man kunne godt se, at han var vant til at bruge hænderne. Han havde været tømrer i mange år snart. Men de spor, der var af olie, kom nu fra hans hobby. Motorcykler. Veteranmotorcykler. Han var medlem af en klub, som havde et fælles værksted. Jesper brugte næsten al sin fritid i klubben. Her havde han mange gode venner. Mænd, desværre. De var alle sammen mænd. Det samme på arbejdspladsen. Han mødte kun mænd.</p><hr class="emptyline"><p>Vennerne havde før i tiden tit inviteret ham ud, så han kunne møde en pige. Men han var ikke god til at feste. Han brød sig ikke om at være stang-stiv. For det meste blev han bare søvnig. Da han var yngre, blev han enormt dårlig. Det var pinligt.</p><div title="5" class="page-normal" id="page_5"></div><p>Nu havde vennerne opgivet ham. De kaldte ham i al venskabelighed for 'Peber-svenden'.</p><hr class="emptyline"><p>Men Rikke kunne han godt tale med. Det var startet med, at han en dag var kommet forbi vaske-kælderen. Rikke havde bakset med lågen til vaskemaskinen. Den havde sat sig fast, og hun kunne ikke få sit vasketøj ud. Jesper havde fået den op, og de var faldet i snak. Han vidste godt, hvad hun lavede. Han havde flere gange set hende trække på gaden. Selv om hun brugte paryk, kunne han godt kende hende. Luder - eller prostitueret, det lød pænere. Men han kunne godt lide hende alligevel. Han syntes, at det var synd for hende, for hun var faktisk rigtig sød. Han vidste også godt, hvad hun brugte pengene til.</p><p>Narko.</p><p>Det var narkoen, der havde fået hende til at begynde. Det var den eneste måde, hun kunne tjene så mange penge på. Jesper sukkede. Det var smadder-synd. Hun var sød på en dejlig afslappet måde. Da hun havde fundet ud af, at han ikke syntes, hun var forkert, ja, så var de blevet rigtig gode venner. Af en eller anden grund var han ikke hæmmet sammen med hende.</p><hr class="emptyline"><p>Hvor blev hun af? Bare der ikke var sket hende noget.</p><div title="6" class="page-normal" id="page_6"></div><p>Hun havde set så sølle ud på det sidste. Mere sølle og trist end hun plejede. Der var vist nogle særlig slemme typer for tiden, som plagede de prostituerede. Jesper kunne ikke få sig til at kalde dem ludere. Så måske tog hun flere stoffer for tiden. Hun havde fortalt, at når 'jobbet' var ekstra svært at holde ud, så tog hun også mere narko.</p><p>Det var en ond cirkel.</p><hr class="emptyline"><p>Han så hen på vasketøjet. Engang var det en sur pligt at vaske tøj. En pligt, som han ikke altid gad. Han kunne huske, at han sommetider havde ledt efter den mindst snavsede skjorte i vasketøjs-kurven. Men ikke nu. Nu smed han hurtigt tøjet til vask. Og hver torsdag vaskede han med glæde.</p><p>Han lyttede. Men der var stadig stille ude i opgangen. Hvis alt gik, som det plejede, ville hun åbne døren i løbet af den næste halve time. Han glædede sig til at tale med hende.</p><hr class="emptyline"><p>Ja! Nu gik døren op nedenunder. Han kunne høre hende gå ned ad trappen. Jesper skyndte sig efter hende. Han indhentede hende, før de nåede kælderen. Rikke var lyshåret. Jesper vidste, at hun ikke var mere end fireogtyve. Men hun så meget ældre ud. Det var <span title="7" class="page-normal" id="page_7"></span> især øjnene. De var livs-trætte som hos en gammel, syg dame. Rundt om dem var der sorte rande. Som et varsel om en snarlig død.</p><p>Rikke lo aldrig. Hun smilede kun sjældent, og så var det kun i et kort glimt. Hendes hud var meget bleg med et svagt gulligt skær. Der skulle en del sminke til, før hun kunne gå på gaden.</p><hr class="emptyline"><p>Ude på gaden kiggede de fleste efter hende. For hun var rigtig flot. Hun var ret høj, og på høje hæle var hun lige så høj som Jesper. Hun havde lært at gå, så man rigtig kunne se hendes fortrin. Hun havde store bryster og lange, slanke ben. Hendes mave var flad, og hendes hofter vuggede blødt. Hun havde ikke svært ved at få kunder. Men han havde set hende, når hun kom hjem efter en aften på gaden. I samme øjeblik gadedøren lukkede sig bag hende, sank hun sammen i ryggen. Hun udstrålede sorg og tristhed. Det ramte ham lige i hjertet.</p><hr class="emptyline"><p>"Hej," sagde Jesper.</p><p>"Hej."</p><p>Hendes stemme var lav og hæs. Måske fordi hun røg for mange cigaretter. Men som hun sagde halvt i spøg, så blev det ikke cigaretterne, der kom til at slå hende ihjel. Og ofte, når han så hende komme hjem, tænkte <span title="8" class="page-normal" id="page_8"></span> han, at hun nok havde ret. Parykken var hvid med sølvstænk. Hun sagde, parykken gav hende en fornemmelse af at være klædt ud. Så følte hun sig næsten som en anden. Det gjorde det lettere. Hun tog parykken af, lige så snart hun kom hjem i opgangen. Det var, som om hun prøvede at være to personer.</p><hr class="emptyline"><p>"Nå, så er det vasketid igen," sagde han og smilede, selvom det lød åndssvagt. Han var bange for, at han havde sagt det hundrede gange før.</p><p>Hun smilede, men så alligevel træt og trist ud.</p><p>"Ja, det er det jo."</p><p>Hun tog en pakke cigaretter frem og rystede en ud af pakken. Hun så spørgende på ham. Jesper nikkede. Hurtigt fandt han lighteren frem. Egentlig var han holdt op med at ryge. Men hver torsdag snuppede han en sammen med hende. Det var hyggeligt.</p><hr class="emptyline"><p>"Hvordan går det ovre i nummer 6?"</p><p>Jesper arbejdede for tiden helt tæt på, hvor han boede. Det var dejlig nemt bare at kunne gå til sit arbejde. Det havde han ikke prøvet før. Kun 200 meter væk fra hans egen opgang var de ved at istand-sætte en ejendom med mere end 40 lejligheder. De skulle slås sammen til et par og tyve lejligheder. Og baggården skulle laves om <span title="9" class="page-normal" id="page_9"></span> til en lille 'solhave'. Det ville blive rigtig flot og meget dyrt. Ikke et sted, han selv ville have råd til at bo.</p><p>"Det skrider da fremad. Men der mangler stadig en del. Er jeg heldig, kan jeg gå på arbejde det næste halve år. Det er skønt at arbejde lige, hvor man bor."</p><p>"Hmm."</p><p>Jesper vidste godt, hvad hun tænkte. Hun trak lige ude på gaden, bare 50 meter væk.</p><hr class="emptyline"><p>"Er der stadig nogle ubehagelige typer, som generer jer?" spurgte han.</p><p>"De er alle sammen ubehagelige," sagde hun.</p><p>"Okay."</p><p>"Men du har ret. Det er rigtig slemt for tiden. Du ved ham 'Prædikanten', som vi kalder ham. Ham den uhyggelige med sit slæng af tilhængere. Husker du, jeg fortalte om ham?"</p><p>"Ja, mon ikke."</p><p>Jesper havde også en enkelt gang set Prædikanten. Han var stor. Nok næsten et par meter. Og så var han ekstremt tyk. Men det var ikke fedt det hele. Jesper havde hørt, at Prædikanten - ene mand - havde slået tre mænd ned. De havde sagt, "at han kunne stoppe Jesus og alt hans pis op i røven". Hans ansigt var dækket af rynker. Rynkerne lignede pølser, som lå i rækker. Inde <span title="10" class="page-normal" id="page_10"></span> bag flæsket lynede et par små onde sorte øjne frem. Hans mund lignede et forvokset råddent jordbær med fede rødbrune læber. Han gik klædt i lang, sort jakke. Inden-under havde han en vest og en sort skjorte med en slags hvid krave. Han havde sorte bukser på, og fødderne var klemt ned i et par enorme sorte sko. Tøjet fik ham til at se præste-agtig ud. En uhyggelig og vanvittig præst.</p><hr class="emptyline"><p>"Du ved... Først råbte og spyttede han efter os. Men så købte han alligevel en af os næsten hver eneste aften. Bagefter blev han helt vild og piskede sig selv til blods. Imens råbte han op om 'Satans hore-kvinder'. Og at fanden skulle tage os. Alle er bange for ham. Han prøvede også at piske djævlen ud af en af pigerne, men hun stak heldigvis af i tide."</p><p>"Og han skulle være en sand kristen." Jesper havde svært ved at forstå det. "Han skulle meldes til politiet."</p><p>"Politiet er ligeglade med os."</p><p>"Jamen alligevel." Jesper ville ønske, han kunne finde på et eller andet.</p><p>"Tja... Prædikanten har et stort forbrug af os syndere. Og nu er det ved at blive endnu værre," fortsatte Rikke. "Han er begyndt at tage piger med hjem til det sted, hvor han og hans menighed holder til. Så er det noget <span title="11" class="page-normal" id="page_11"></span> med at uddrive djævle og onde ånder. Et par af pigerne har prøvet det. De vil ikke sige noget om, hvad de har oplevet. Men de bliver hvide af skræk, når de ser hans sorte varevogn køre forbi. Det er det ondeste sted i byen, siger de."</p><hr class="emptyline"><p>"Han burde spærres inde."</p><p>"Der går rygter om, at de tjener penge på at... nej, jeg ved det ikke... men det bliver værre og værre." "Du må altså stoppe."</p><p>De havde tit talt om det. Jesper vidste godt, at det var lettere sagt end gjort. Men hendes arbejde lød mere og mere farligt.</p><p>Han fortsatte:</p><p>"Eller du må holde en pause. Måske søge et andet sted hen. Det lyder rigtig slemt."</p><p>"Tja, du ved," sagde hun og trak op i ærmet, så han kunne se hendes arm. Der var mange mærker af nålestik. "Jeg skal bruge pengene, og der er ikke andre steder for mig."</p><p>"Jeg vil gerne låne dig pengene. Og du ved, jeg ikke behøver dem tilbage med det samme."</p><p>"Jeg skylder en masse penge væk. Der skal falde afdrag hver dag, ellers går det helt galt. Dine penge vil desværre ikke række langt. Men det er sødt af dig at <span title="12" class="page-normal" id="page_12"></span> sige det." Hun blev blank i øjnene og gav ham et hurtigt kys på panden.</p><hr class="emptyline"><p>"Kan du ikke komme på afvænning igen?"</p><p>"Jeg tror, de har opgivet mig."</p><p>"Men..." prøvede Jesper.</p><p>"Et par måneder uden junk, og fuldt drøn på flisen," sagde hun og prøvede at lyde munter. "Så vil jeg være gæld-fri. Men det job kan ikke klares uden junk, så..."</p><p>"Hvad så? Metadon?"</p><p>"Næh, det virker ikke godt nok. Der skal noget stærkere til."</p><p>"Jamen, er der slet ikke noget at gøre? Jeg vil virkelig gerne hjælpe."</p><p>"Dig skulle jeg have mødt for mange år siden. Der er ikke mange som dig. Faktisk er du den første, som har været sød ved mig. Uden at ville have noget til gengæld. Jeg har fortalt om dig til de andre piger. De kender heller ikke nogen som dig. Du er den eneste i verden, jeg kan stole på."</p><hr class="emptyline"><p>Jesper blev næsten rød i hovedet af al den ros. "Nåh. Det skal du ikke tænke på. Det er også for min egen skyld. Jeg glæder mig altid, til vi mødes. Det er en af de bedste timer i ugens løb."</p><div title="13" class="page-normal" id="page_13"></div><p>"Er det virkelig?"</p><p>"Ja. Det er det."</p><p>De sad lidt uden at sige noget. De så bare på tøjet, der kørte rundt i maskinerne.</p><p>"Vil du med op og have en kop kaffe?"</p><p>Det havde hun aldrig spurgt om før. Jesper nikkede. Det kunne da være hyggeligt.</p><hr class="emptyline"><p>Hendes lille lejlighed var stort set magen til Jespers. Rikkes var bare næsten uden møbler. Der var ikke engang en stol til dem hver ude i køkkenet. Inde i stuen var der kun et skab og en seng.</p><p>"Lad os sidde i køkkenet. Du kan tage stolen, så sidder jeg på køkkenbordet," sagde Rikke. Hun smilede lidt forlegent. "Jeg har ikke rigtig lyst til, at der skal sidde en mand i min seng. Den er sådan et slags helle, hvor der ikke kommer mænd. Ok?"</p><p>"Det er helt ok." Jesper satte sig op på køkkenbordet.</p><p>"Her sidder jeg fint."</p><hr class="emptyline"><p>Kaffen var stærk.</p><p>"Du er den første, jeg har inviteret hjem. Eller hvad man nu skal kalde det her sted." "Jeg kan da godt hjælpe dig med at få nogle møbler og sådan noget - billigt."</p><div title="14" class="page-normal" id="page_14"></div><p>"Jo, måske. Jeg kommer egentlig fra Jylland," sagde hun pludselig. 'Viborg.'</p><p>"Jeg er også fra provinsen. Men her på Sjælland. Vordingborg."</p><p>"Tja," fortsatte hun. "Begge mine forældre var misbrugere. De var ikke noget værd som forældre. De var helt ude i tovene. Alligevel fik de lov til at beholde mig i mange år. Da jeg endelig blev tvangs-fjernet, var der ingen der ville have mig. Ikke så mærkeligt. Jeg var helt ødelagt og umulig at være sammen med. Der var ingen charme-trold gemt i mig. Så jeg måtte tilbringe resten af tiden på børnehjem. Det var ikke sjovt."</p><hr class="emptyline"><p>Rikke tav og så længe ned i gulvet. Hendes øjne var helt blanke. Jesper havde lyst til at lægge en arm om hende, men han turde ikke. Det var jo ikke sikkert hun havde lyst til, at han rørte ved hende. Så fortsatte hun:</p><p>"Jeg stak af til København, da jeg var 16. Jeg kom ud i en masse lort. Politiet fik fat i mig og sendte mig retur. Men jeg var hurtigt her tilbage. Ikke en krone havde jeg, så der var kun en måde at få penge på. Og sådan har det været lige siden."</p><p>"Jeg vil virkelig gerne hjælpe dig. Du skal bare sige hvordan."</p><div title="15" class="page-normal" id="page_15"></div><p>"Jo, men jeg må lige tænke mig om. Så måske..."</p><hr class="emptyline"><p>Rikke begyndte at blive lidt rastløs. Jesper vidste godt hvorfor. Hun skulle snart ud og skaffe sig de stoffer, hun ikke kunne undvære. Så han takkede for kaffen og gik.</p><p>"Vi ses på torsdag," sagde hun, inden hun lukkede døren.</p><p>"Jeps."</p></div><div id="d10e190"><div title="16" class="page-normal" id="page_16"></div><h1>Kapitel 2</h1><p>Der var gået en uge. Jesper havde ikke set meget til Rikke. To gange var de stødt på hinanden i opgangen. Men det virkede ikke, som om hun havde lyst til at snakke. Hun virkede mere træt og jaget, end hun plejede. Begge gange havde hun skyndt sig op i sin lejlighed. Jesper havde lyst til at tage fat i hende. Det gjorde ondt at se hende sådan. Men nu ville han tale med hende. Han måtte overtale hende til at gå i en eller anden behandling. Ellers ville hun ikke klare det meget længere. Det var han bange for.</p><hr class="emptyline"><p>For hundrede og syttende gang så han på uret. Hun skulle have været her for to timer siden. Hun plejede aldrig at være så sent på den. Og lige så længe han kunne huske, havde hun vasket torsdag kl. 17.00. Engang havde hun for sjov sagt, at når hun engang blev fundet død med en kanyle i armen - så ville hun måske nok se forfærdelig ud, men tøjet ville være rent.</p><p>Han åbnede døren op på vid gab og kiggede igen forgæves ned ad trappen. Så gik han ned og lyttede ved hendes dør. Der var helt stille. Jesper tøvede. Han havde <span title="17" class="page-normal" id="page_17"></span> aldrig banket på hos hende. Han havde mærket, at hun ikke ønskede indblanding i sit privatliv. Men det var ligesom noget andet nu.</p><hr class="emptyline"><p>Han bankede ganske let på døren.</p><p>Der skete ikke noget. Han tog mod til sig og bankede ret hårdt. Nu skulle det ikke være til at overhøre. Ikke en lyd kom der inde fra lejligheden. Forsigtigt kiggede han ind ad brev-sprækken. Men han kunne ikke se noget. Der var i hvert fald ikke tændt lys derinde. "Rikke," kaldte han forsigtigt. Men der kom ikke noget svar.</p><p>Lå hun derinde i mørket? Måske halvdød af en overdosis? Jesper begyndte at blive rigtig nervøs. Han gik hurtigt ned i kælderen for at sikre sig, at hun ikke var smuttet derned. Men nej, hendes vaske-brik hang urørt ud for kl. 17.00.</p><p>Hvor var hun?</p><hr class="emptyline"><p>Jesper gik op til sig selv. Men han anede ikke, hvad han skulle gøre. Han travede op og ned ad gulvet i den lille stue. Endelig standsede han ud for telefonen. Han kunne ringe til viceværten. Han løftede røret. Men nej - han lagde det på igen. Hun kunne jo være alle mulige steder. På besøg hos en ven. På hospitalet. Eller faldet i <span title="18" class="page-normal" id="page_18"></span> snak på en café. Ja, alle mulige steder. Og hun skulle jo ikke fortælle ham om det. De var jo ikke kærester eller noget. Hun kunne jo gøre som det passede hende. Det ragede ikke ham. Han tændte for fjernsynet. Men han kunne ikke sidde stille.</p><p>I stedet gik han ned i kælderen og satte sin vask over. Det føltes som forræderi.</p><p>På vejen op bankede han igen på hendes dør. Der blev stadig ikke svaret. Han måtte gøre noget. Men hvad ville Rikke sige til, at han blandede sig i hendes liv? Han ville nødigt miste hendes venskab. Og han var heller ikke den, der plejede at blande sig i andres liv.</p><hr class="emptyline"><p>Sidst på aftenen besluttede han sig. Han måtte ringe til viceværten. Det kunne han mærke. Det nyttede ikke at stå og håbe på, at alt var ok. Ikke med en pige som Rikke.</p><p>Lige så snart han var oppe hos sig selv igen, ringede han. Han hørte den ringe og ringe, men ingen tog den. Han prøvede igen. Endelig blev den taget. "Ja?" Stemmen lød søvnig og langt væk. Som om viceværten ikke havde kræfter til at løfte røret helt op til munden.</p><p>Jesper sagde hurtigt, hvem han var, og hvor han boede. "Ja, hej." Viceværten lød ikke særlig interesseret.</p><div title="19" class="page-normal" id="page_19"></div><p>"Jeg er bange for, at der er sket noget med Rikke nede på anden sal."</p><p>"Hvorfor det?"</p><p>"Hun kom ikke til en aftale, vi havde."</p><p>"Hun er narko-luder," sagde viceværten. "De holder sgu da aldrig deres aftaler." Han lød, som om han skulle til at lægge på.</p><hr class="emptyline"><p>"Jeg vil gerne have, du kommer og åbner døren."</p><p>"Du må være gal. Jeg ligger i min seng."</p><p>"Hun kan ligge og være syg. Måske af en over-dosis."</p><p>"Og hvad så? Måske ligger hun med en fyr."</p><p>"Tænk nu, hvis hun ligger i sin seng og dør i nat. Så vil jeg sige til både pressen og politiet, at du ikke ville hjælpe. Og til ejerne af den her ejendom."</p><p>"Du er sgu da for meget, mand. Hun er bare en skide narko-luder!"</p><p>"Ok, så ringer jeg til politiet og derefter til ejerne af ejendommen." Jesper vidste ikke, hvem der ejede huset. Men truslen kunne måske få viceværten ud af fjerene. Han var lidt forbavset over sig selv. Han havde aldrig i sit liv truet nogen før. Nu lød han, som om han aldrig havde lavet andet.</p><p>Der var helt stille i den anden ende. Måske ville lidt smørelse gøre det lettere for viceværten at overgive sig.</p><div title="20" class="page-normal" id="page_20"></div><p>"Jeg giver en flaske snaps, hvis du får den dør åbnet."</p><p>"Ok, ok, når det er så vigtigt for dig. Jeg er der om to minutter."</p><hr class="emptyline"><p>Der gik nu nok ti minutter, men så stod viceværten der. Han så mere sur ud end sædvanlig. Han bankede længe på døren. Men til sidst fandt han nøglen frem.</p><p>"Hvis der bliver ballade med hende, siger jeg, det var dig, der forlangte det."</p><p>"Det gør du bare."</p><p>"Det kan jo være, hun ligger med en eller anden gut. Har du tænkt på det?"</p><p>"Det gør hun ikke."</p><p>"Ok, det er på dit ansvar."</p><hr class="emptyline"><p>Viceværten satte nøglen i låsen. Jesper kunne mærke maven snøre sig sammen. Han var bange for, at hun skulle ligge derinde, bevidst-løs eller død. Og han var også bange for, at hun måske bare sov enormt tungt. Så ville hun nok blive skide-sur over, at han kom brasende. Viceværten åbnede døren.</p><p>"Halloooo," råbte han ind i den lille lejlighed.</p><p>"Halloooo, nogen hjemme?" råbte han igen, før han gik over dør-tærsklen.</p><p>De trådte ind i den lille stue. Den var ryddelig. Men der <span title="21" class="page-normal" id="page_21"></span> var ingen Rikke. Hun var heller ikke i køkkenet eller det lille badeværelse.</p><p>Jesper vidste ikke, om han skulle være lettet eller ej. For hvad var der så sket med hende?</p><p>"Du skylder mig en flaske snaps," sagde viceværten. Han låste døren efter dem og forsvandt ned ad trappen.</p><hr class="emptyline"><p>Det var koldt udenfor. Jesper trak jakken op om ørerne. Han ville se, om han kunne finde hende der, hvor hun plejede at være.</p><p>Han gik op og ned ad gaden et par gange. Ingen Rikke. Han kiggede ind de steder, hvor det kunne tænkes, at hun sad og fik varmen. Ingen Rikke. Til sidst tog han mod til sig. Han gik hen og spurgte en af de piger, der trak.</p><p>"Øh. Undskyld."</p><p>Pigen så på ham.</p><p>"Har du set Rikke?"</p><p>"Næh."</p><p>"Har hun været her i dag?"</p><p>"Næh."</p><p>"Har du hørt noget om hende?"</p><p>"Næh."</p><p>"Har du nogen idé om, hvor jeg kan finde hende?"</p><p>Pigen trak på skulderen. Hun gik hen mod en bil, som standsede ud for dem.</p><div title="22" class="page-normal" id="page_22"></div><p>Det nyttede ikke noget. Han kunne ikke finde hende. Jesper begyndte lige så langsomt at gå hjem. Han turde ikke melde hende savnet til politiet endnu. Rikke brød sig ikke om politiet. Hun ville blive stik-tosset, hvis han fik dem til at lede efter hende.</p><p>Hvis hun ikke var kommet hjem i morgen aften, så ville han gøre det alligevel.</p><p>Det blev sent, før han faldt i søvn den aften.</p></div><div id="d10e279"><div title="23" class="page-normal" id="page_23"></div><h1>Kapitel 3</h1><p>Jesper gik ind gennem porten. Han var altid den første om morgenen. Han boede jo ikke engang fem minutter væk. Mester og de andre kom fra Roskilde. Jesper tjekkede altid, om der var et eller andet, som var i stykker - eller stjålet. Så kunne mester tage det med på vejen. Desværre var der meget hærværk og tyveri.</p><hr class="emptyline"><p>De arbejdede inde i baghuset. Det ville blive nogle flotte lejligheder. Men lige nu lignede huset mest noget gammelt slum. Stedet bar præg af drankere, ludere, lommetyve og andet godt-folk. De havde brugt det som gratis 'hotel' gennem flere år.</p><p>Den baggård, som han nu stod i, skulle være en lille Solhave.</p><p>Solhave. Tja, man skulle lægge hovedet godt tilbage for at få øje på himlen. Det var svært at se, at baggården nogensinde skulle ende som Solhave. For den var fyldt med skrammel og bygge-rod. Ovre i et hjørne stod to falde-færdige sorte skure. Her havde Jesper og de andre deres værktøj, og her holdt de deres pauser. Når de engang var færdige, skulle skurene også rives <span title="24" class="page-normal" id="page_24"></span> ned. Så skulle der lægges flotte fliser, og alle murene skulle pudses op i gult.</p><hr class="emptyline"><p>Jo, det skulle nok blive flot - og dyrt. Han ville aldrig selv få råd til at bo her.</p><p>Det betød nu ikke noget. Han ville hellere bo på landet. Men mester havde haft en lejlighed på hånden, og da Jesper ikke havde haft noget ordentligt sted at bo, havde han sagt ja tak.</p><p>Han savnede naturen. Den var der ikke meget af her. Et par forkølede mælkebøtter havde fundet vej op gennem skramlet. Det var alt.</p><hr class="emptyline"><p>Jesper stoppede op.</p><p>Øv. Der havde igen været indbrud i skuret. Døren var ellers helt ny og solid. Det samme var den nye lås. Alligevel var det lykkedes nogen at brække den op. Skuret var et stort rod. Alle skabe var brudt op, og værktøj og skiftetøj lå spredt ud over gulvet. Det varede et stykke tid, før Jesper kunne se, hvad der manglede. En søm-pistol og en kompressor. Fandens. Han skulle sætte lofter op hele dagen.</p><hr class="emptyline"><p>Han sukkede og fik mobilen op af lommen. Han måtte ringe til mester.</p><div title="25" class="page-normal" id="page_25"></div><p>"Nå, pokkers også," sagde mester, efter Jesper havde fortalt om tyveriet. "Jeg tager en kompressor med.</p><p>Hvad med hærværk? Er der ødelagt noget? De rødder kan jo finde på hvad som helst."</p><p>"Jeg går lige over og tjekker det andet skur."</p><p>"Gider du? Fint. Du ringer tilbage, hvis der er noget.</p><p>Ok?"</p><p>"Ok."</p><p>Vand-pytterne sprøjtede om Jespers støvler, da han skyndte sig over til skuret. Der var en kraftig dør med en god lås. Først troede Jesper ikke, der var noget i vejen, for døren var lukket. Men da han kom tæt på, kunne han se, at den havde været brudt op. Tyvene havde åbenbart lukket døren efter sig.</p><hr class="emptyline"><p>Hjertet slog lidt kraftigere, da han tog i håndtaget. Pjat! Tyve og den slags forsvandt, når de var færdige. De blev ikke hængende og ventede på håndværkerne. Før i tiden havde drankerne tit overnattet her. Og de dårligste af luderne havde af mangel på bedre sommetider taget deres kunder med herind. Men det var lang tid siden nu. Så han troede ikke, det kunne være nogen af dem.</p><hr class="emptyline"><p>Døren knirkede. Det gjorde den altid. Men lige nu skar <span title="26" class="page-normal" id="page_26"></span> lyden i ørerne. Der var et eller andet. Jesper standsede op. Det var ikke bare pjat. Der var en underlig lugt. En lugt, han ikke kendte. Den var ikke stærk. Men den ramte ham alligevel på en sær og ubehagelig måde. Jesper havde mest lyst til at gå ud igen. Det var ikke bare lugten. Der var en mærkelig og helt forkert stemning i skuret. Hvad kunne det være? Jesper kunne mærke alle de små hår i nakken rejse sig.</p><p>Nå. Vrøvl, sagde han til sig selv. Hov. Der var jo slangen til kompressoren. Så var søm-pistolen måske også her. Men hvilke ulykker kunne der ikke være blevet lavet med den? Måske en masse hærværk. Jesper tøvede et øjeblik. Så tog han sig sammen og åbnede døren ind til det store rum.</p><hr class="emptyline"><p>Hjertet gik i stå. Sådan følte Jesper det i alt fald. Helt stille stod det. Så sprang det op i halsen og begyndte at fare af sted. Næsten som om det ville flygte væk fra det uhyggelige syn. Han åbnede munden for at give et råb fra sig, men det blev siddende i halsen. Aldrig i sit liv havde han set noget så frygteligt. Han måtte række ud og støtte sig til dør-karmen. Det var, som om der var kommet en grålig tåge ned for hans øjne. Alligevel så han alt for tydeligt den gru, der skreg ham i møde. Hans hjerne ville bare ikke være med. Den ville ikke tro, hvad <span title="27" class="page-normal" id="page_27"></span> øjnene fortalte. Den blev ved med at sende de samme to sætninger: Det er løgn. Det må ikke passe. Det er løgn. Det må ikke passe. Det er løgn.</p><hr class="emptyline"><p>Men det var sandt. Væggen overfor var rød af blod. Det var sprøjtet i alle retninger. Men det meste blod var løbet ned af væggen og endt i en pøl. Midt i pølen lå hans sømpistol.</p><p>Han kunne ikke løfte blikket og se, hvor alt det blod kom fra. Alligevel vidste han det godt.</p><p>Det var hende.</p><p>Det var Rikke.</p><p>Sømmet op på væggen.</p><p>Hun hang helt nøgen.</p><p>Kroppen var kun dækket af blod.</p><p>Hun var kors-fæstet på væggen.</p><hr class="emptyline"><p>Hun hang som Jesus på korset.</p><hr class="emptyline"><p>En gal mand havde sømmet hende fast til væggen. Rikkes hænder og håndled var fyldt med søm. Men ikke kun der. Den gale mand var gået helt amok. Overalt på hendes krop var der søm, og blodet havde løbet fra et utal af sår. I panden alene sad der tre søm.</p><p>Jespers mave kunne ikke tåle det. Uden varsel kom morgenmaden <span title="28" class="page-normal" id="page_28"></span> op igen. Han greb hårdere fat i dør-karmen og forsøgte at få øjnene fra det uhyggelige syn. Men han syntes, hendes øjne stirrede på ham. Han ville aldrig glemme det blik. Det var fuldt af rædsel og smerte. Åh, det var værre end noget, han nogensinde havde set. Selv i en gyser-film. Et øjeblik var han ved at besvime. Så tumlede han ud på gårds-pladsen.</p><hr class="emptyline"><p>Han trak vejret hivende. Det hjalp at komme ud derfra og få noget frisk luft. Han satte sig ned på en bunke skrammel.</p><p>Hvem i alverden kunne finde på at gøre sådan noget? Og så mod Rikke. Hun var hverken ond eller farlig. Mest bare en stakkel. Han sad lidt. Han var ikke kun i chok og havde kvalme. Nej han var også vred. Rigtig vred. Ingen havde lov til at behandle Rikke sådan. Det var helt forkert. Den galning skulle findes og spærres inde for altid.</p><hr class="emptyline"><p>Ja. Han måtte straks ringe til politiet. Han famlede ved telefonen. Hvad var det nu, man ringede? Han vidste det godt. Lige nu var det bare, som om hjernen var lukket ned og ikke kunne bruges til noget. Det var tre tal... nul?... Nej, ikke nul. Det var i gamle dage. Det var et. Ja, og et igen. Sådan. Og så et to-tal.</p><div title="29" class="page-normal" id="page_29"></div><p>"Der hænger en død pige på væggen," sagde han, så snart han hørte én i den anden ende.</p><p>"Hvem taler jeg med?" Manden lød ikke rigtig, som om han troede ham.</p><p>"Jeg siger, der hænger en død pige på væggen." Jespers stemme blev en smule højere. Den var ved at knække over.</p><p>"Jeg hørte dig godt første gang. Jeg sender en patruljevogn hen til dig. Jeg skal bare lige have dit navn, og hvor vi kan finde pigen."</p><p>"Jesper Lund. I skal køre til Knudsvej 5 B. Baghuset. I skal ind gennem porten. Der sidder jeg."</p><p>"Vognen er på vej. Den vil være der lige straks. Og hvor bor du henne?"</p><p>Jesper fortalte betjenten, hvad han ville vide. Kort efter kunne han allerede høre sirenen.</p></div><div id="d10e360"><div title="30" class="page-normal" id="page_30"></div><h1>Kapitel 4</h1><p>Det blev en dag som ingen anden. Jesper ville huske den hele sit liv. Politiet kom. Flere og flere. Snart myldrede det med politifolk. Han blev afhørt igen og igen. Men han syntes ikke, han havde noget at sige. Han havde jo bare fundet hende.</p><p>Betjentene spurgte flere gange, om han havde mere at tilføje. Han rystede bare på hovedet. Men så pludselig kom han i tanker om noget og udbrød:</p><p>"Prædikanten."</p><p>"Øh, hvem?" Betjenten så overrasket på ham.</p><p>"Prædikanten," sagde Jesper igen. "Det er ham. Prædikanten har gjort det."</p><p>"Det må du vist forklare lidt nærmere."</p><p>Og Jesper fortalte alt, hvad Rikke havde sagt om den uhyggelige mand. Imens skrev betjenten ned.</p><p>"Tja, han er værd at tjekke."</p><p>Han skulle lige til at gå, men standsede og så på Jesper. "Det, du har oplevet, er jo ganske forfærdeligt. Har du nogen, du kan snakke med om det?"</p><p>Jesper rystede på hovedet.</p><p>"Her er nummeret på en psykolog, du kan ringe til." <span title="31" class="page-normal" id="page_31"></span> Betjenten stak ham et visit-kort. Jesper takkede og puttede det i lommen.</p><hr class="emptyline"><p>Langsomt rejste han sig. Næsten som en gammel mand. På usikre ben gik han ud gennem porten og ud på vejen. Her stod hans mester.</p><p>"Hold da op. Du ser ikke for godt ud. Men det er da også det uhyggeligste, jeg har hørt."</p><p>Mesteren klappede ham på skulderen.</p><p>"Vi kommer ikke til at arbejde derinde de næste mange dage. Ved du hvad? Du tager et par sygedage, så du kan komme ordentlig ovenpå igen. Ok?"</p><p>"Jo tak," Jesper nikkede. Han følte sig faktisk heller ikke i stand til at arbejde.</p><p>"Så siger vi det. Du ringer, når du er klar til at begynde igen."</p><hr class="emptyline"><p>Jesper kunne slet ikke holde ud at være derhjemme alene. Han havde hele tiden synet af Rikke for sig. Alle hans tanker drejede sig om det. Det var ikke til at holde ud. Han måtte ud. Han ville tage hen på værkstedet. Når blot han kunne bruge tankerne på at samle motorcyklen, så skulle det nok gå.</p><hr class="emptyline"><p>"Det var lige godt satans," sagde Rasmus, en af vennerne <span title="32" class="page-normal" id="page_32"></span> på værkstedet. "Der er simpelthen folk, som er binde-gale."</p><p>Han så på Jesper, der nikkede. Det var godt at tale om det.</p><p>"Og så kendte du hende oven i købet."</p><p>"Ja, hun boede i samme opgang som mig. Vi løb tit på hinanden i vaske-kælderen. Hun var rigtig sød, faktisk." "Det gør det sgu bare meget værre. Hold kæft et chok." Rasmus rakte ham en kop kaffe.</p><p>"Her. Det trænger du til."</p><p>"Tak," sagde Jesper.</p><p>Der kom et par stykker mere, og Jesper måtte fortælle det hele en gang til. Alle var enige om, at det måtte have været en hæslig oplevelse. Og at han tog det rigtig flot.</p><p>Snakken fik drevet billederne af Rikke lidt væk. Efter et stykke tid kastede de sig over motorcyklerne, og han glemte for en stund det hele.</p><hr class="emptyline"><p>Men de følgende dage var ikke lette at komme igennem. Jesper fortrød næsten, at han havde fået fri. Det var ikke til at bære at gå alene med tankerne uden noget at lave. På den anden side havde han heller ikke lyst til at gå tilbage til arbejds-pladsen. Han tvivlede på, at han nogensinde kunne sætte lofter op inde i den bygning. Måske <span title="33" class="page-normal" id="page_33"></span> havde mester noget andet til ham. Det håbede han. Han hørte radio og så alle nyhederne på tv. Der skete ingen udvikling i sagen. Politiet kom åbenbart ikke nogen vegne. Det var underligt, at det kunne være så svært at finde Prædikanten.</p></div><div id="d10e408"><div title="34" class="page-normal" id="page_34"></div><h1>Kapitel 5</h1><p>Efter fire dage alene derhjemme kunne han ikke holde det ud mere. Noget måtte ske.</p><p>Han ville gå ned og snakke med politiet. De måtte fortælle ham, hvordan det gik. Om de snart havde hendes morder.</p><p>Hurtigt tog han sin jakke på og gik rask ned mod politistationen. Jesper syntes, det var helt rart at have et mål igen. Man blev skør af bare at gå rundt om sig selv i lejligheden. Ligesom en løve i bur.</p><hr class="emptyline"><p>Kriminal-betj enten tog venligt imod ham.</p><p>"Næh," sagde han, efter de havde talt sammen lidt. "Det kan ikke være Aksel Anton Madsen."</p><p>"Aksel Anton Madsen?"</p><p>"Ja, det er ham, du kalder Prædikanten."</p><p>"Hvorfor kan det ikke være ham?"</p><p>"Han har et alibi for tidspunktet. Der var et slags bønnemøde i hans villa på det tidspunkt. Mindst fem personer bakker hans historie op."</p><p>"Det er garanteret løgn!"</p><p>"Det bliver svært at bevise."</p><div title="35" class="page-normal" id="page_35"></div><p>Betjenten trak på skulderen.</p><hr class="emptyline"><p>"Men..." sagde Jesper.</p><p>"Og husk på det liv, hun levede," fortsatte betjenten.</p><p>"Hvad mener du?"</p><p>"Hun kan jo have mødt hvem som helst. I det job er man udsat for alle verdens uhyggelige skabninger. Somme tider går det galt."</p><p>"Hvad vil I så gøre?"</p><p>Det lød, som om betjenten allerede var ved at lægge sagen til side.</p><p>"Vi undersøger stadig sagen, og så håber vi, der dukker noget op."</p><p>"Bare fordi hun var luder, så gør I ikke ret meget!" Jesper kunne mærke, han var ved at blive rød i hovedet. Det kunne politiet bare ikke være bekendt.</p><hr class="emptyline"><p>Betjenten rystede beroligende på hovedet.</p><p>"Nej, sådan er det ikke."</p><p>"Hvordan så?"</p><p>"Det er bare sværere, når det er en prostitueret. Der er så mange mulige gernings-mænd. Det gør det vanskeligere."</p><p>Jesper troede ikke, de ville gøre ret meget mere ved Rikkes sag. En død luder var ikke det, man brugte mest <span title="36" class="page-normal" id="page_36"></span> tid på. Politiet mente sikkert, at der var mange andre sager, som var vigtigere. Imens gik Rikkes morder frit omkring. Og han ville få lov til at blive ved med det. Det var ikke til at holde ud at tænke på.</p><hr class="emptyline"><p>Igen travede Jesper rundt i sin lejlighed. Men nu som en rasende løve. Rikke, tænkte han. Nej. Ikke om man skulle slippe godt fra at slå hende ihjel. Han bed tænderne sammen i vrede. Han standsede ved vinduet og stirrede ud på gaden. Han troede ikke på det alibi. Det måtte være Prædikanten, der havde gjort det. Han måtte gøre noget. Ellers ville han aldrig få ro. Han måtte prøve at finde morderen. Han vidste, hvem der havde gjort det. Nu skulle han bare bevise det. Men hvordan? Han sad længe og vendte og drejede forskellige idéer. Så rejste han sig og gik ud i aften-luften. Jo, nu vidste han, hvor han ville begynde.</p></div><div id="d10e451"><div title="37" class="page-normal" id="page_37"></div><h1>Kapitel 6</h1><p>Jesper stod et øjeblik stille nede på gaden. Så gik han ud mod området, hvor pigerne trak. Han nikkede for sig selv. Jo. Det var en god idé. Han ville høre, om de kunne fortælle ham noget. Han håbede, de ville tale med ham. Måske vidste en af dem, hvor Prædikanten boede. Jesper havde både slået op i telefonbogen og ledt efter ham på nettet. Men manden var ikke til at finde nogle af stederne.</p><hr class="emptyline"><p>"Hej," sagde han nervøst til en pige med helt blond paryk. Det var første gang i sit liv, at han talte til en luder på arbejde. Med Rikke havde det været helt anderledes. "1000 kr.," sagde den blonde og så op og ned ad ham. "Øh," det var lige før Jesper rødmede. "Jeg vil bare snakke."</p><p>"Det er du velkommen til, men det koster stadig 1000 kr."</p><p>"Det er om Rikke. Kendte du hende?"</p><p>Pigen rystede på hovedet. Men hendes øjne flakkede et øjeblik. Hun vidste noget. Det var Jesper sikker på. Hun ville bare ikke sige det.</p><div title="38" class="page-normal" id="page_38"></div><p>"Ved du noget for 1000 kr.?"</p><p>Pigen trak på skulderen. Det var tydeligt, at hun ikke vidste, hvad hun skulle sige.</p><p>"Ok, måske."</p><p>"Fint. Vent her. Jeg er tilbage om to minutter." Jesper løb så hurtigt, han kunne, hen til den nærmeste bank-automat. Der hævede han 1000 kr.</p><p>"Værsgo," sagde han forpustet, da han var tilbage ved pigen.</p><p>Pigen så på pengene.</p><p>"Nu er du ikke sådan en fyr, der kun kan, når det bliver uhyggeligt, vel?"</p><p>"Nej. Nej, slet ikke. Jeg vil kun tale med dig. Jeg prøver at finde ud af, hvad der skete. Rikke og jeg var gode venner. Vi boede i samme opgang."</p><hr class="emptyline"><p>Pigen så undersøgende på ham.</p><p>"Er det dig, der ville låne hende penge? Uden at hun skulle gøre noget til gengæld?"</p><p>Jesper nikkede.</p><p>"Så ok da," sagde pigen og snuppede pengene. "Kom med."</p><p>Pigen viste vej til et lille hotel-værelse. Jesper satte sig på en stol.</p><p>"Hvad vil du vide? Og du må undskylde, at du må betale. <span title="39" class="page-normal" id="page_39"></span> Men jeg har ikke råd til at tale tiden væk."</p><p>"Det forstår jeg godt."</p><p>"Nå, du må hellere skynde dig. Tiden går."</p><hr class="emptyline"><p>Han kunne lige så godt springe ud i det. Pigen havde ikke engang sat sig ned. Han fik vist ikke mange minutter for sine 1000 kr.</p><p>"Ham Prædikanten, hvad er han for en fyr?"</p><p>Pigen så helt forskrækket ud. Så tændte hun en cigaret. Hendes hænder rystede.</p><p>"Jeg tror, du har ret."</p><p>Hendes stemme var lav og næsten ikke til at høre. Hun fortsatte:</p><p>"Det er ham, man kommer til at tænke på. Du ved, med kors-fæstelse og sådan noget. Han er uhyggelig nok til at kunne finde på sådan noget. Og hans disciple - eller hvad man skal kalde dem - er komplet sindssyge. Efter de er begyndt at komme, tør man dårligt gå ned på gaden. De råber op om frelse - men hvis det er frelse, så skal jeg ikke frelses."</p><hr class="emptyline"><p>"Jamen, hvad gør han?"</p><p>"Det siger jeg ikke noget om. Men alle prøver at undgå ham. Det kan jeg godt fortælle dig. Han og disciplene har taget piger med til deres 'kirke'. Kirken er bare et <span title="40" class="page-normal" id="page_40"></span> stort hus et stykke herfra. Der har de oplevet ting, der var så frygtelige, at de ikke kunne tale om det."</p><p>Hun så sig omkring i værelset, som om hun var bange for, at nogen lyttede.</p><p>"Jeg kender et par af dem fra tidligere. Nogle rigtig lede stoddere. De er aldrig gået af vejen for tortur - ja, selv mord, er der nogen, der siger."</p><p>"Hvorfor er de sammen med Prædikanten?"</p><p>"De har fundet en eller anden fidus, hvor han kan bruges."</p><p>"Ved du hvilken fidus?"</p><p>"Næ, men de gør ikke noget gratis. Det kan du være sikker på."</p><p>"Men hvordan kan man tjene penge på at pine prosti... øh... piger som jer?"</p><p>Pigen trak på skulderen.</p><hr class="emptyline"><p>Jesper nikkede.</p><p>"Jeg vil prøve at finde ud af det."</p><p>"Du skal ikke komme for tæt på Prædikanten og hans folk. Du kender dem ikke. De er alle sammen syge i hovedet. De kan finde på hvad som helst. Prædikanten, ikke? Hvis du ser ham i øjnene, kan du se, han er skør." "Har du da mødt ham?"</p><div title="41" class="page-normal" id="page_41"></div><p>"Åh, jo. Det skal jeg aldrig gentage. Jeg havde kvalme i flere dage. Min mave vender sig stadig, når jeg tænker på det. Men spørg mig ikke. Jeg taler ikke om det." "Nej, okay. Jeg vil også bare høre, hvor han holder til." "Det ved jeg ikke."</p><p>"Tror du, nogen af de andre piger kender adressen?" "Nej. Alle får en hue trukket ned over hovedet, når de bliver kørt dertil."</p><p>"Ok. Tak skal du have."</p><hr class="emptyline"><p>Jesper skulle lige til at rejse sig. Men hun lagde en hånd på hans skulder.</p><p>"Du er sød nok. Lad mig give dig et råd: Hold dig fra den historie. Hold op med at give Prædikanten skylden for mordet. Du kan komme til skade. De er værre, meget værre, end du tror."</p><p>Hun klemte hans skulder lidt.</p><p>"Du må aldrig fortælle nogen, at jeg har sagt noget," fortsatte hun. "Husk, der er en hel flok af dem. Man ved aldrig, hvornår de lytter med. Hold dig fra dem."</p><p>"Det tror jeg ikke, jeg kan."</p><p>"Ok, men husk, du må ikke nævne mig."</p><p>"Det skal jeg nok lade være med."</p><p>"Så held og lykke. Rikke var heldig at have en ven som dig. Synd, at det skulle gå hende sådan."</p><div title="42" class="page-normal" id="page_42"></div><p>De gik sammen ned ad trappen. Lige inden de gik ud på gaden, tog hun fat i ham og sagde lavt:</p><p>"Kunne du ikke ligesom hive op i lynlåsen, når vi kommer ud? Hvis nogen kigger, ser det ud som om, du er en almindelig kunde."</p><p>"Ok," sagde Jesper og gjorde, som hun bad om. Uden at sige mere stillede pigen sig hen på sin plads igen.</p><hr class="emptyline"><p>Jesper stod råd-vild et øjeblik. Hvad skulle han nu gøre? På et gade-hjørne lidt væk stod en kollega til den blonde pige. Han tog en dyb ind-ånding. Så gik han over til hende. På sine høje hæle var hun næsten lige så høj som ham.</p><p>"Jeg prøver at finde ud af, hvor Prædikanten bor," sagde Jesper. Han ville hellere spørge med det samme. Han havde ikke råd til 1000-kroners spørgsmål uden gevinst. "Det ved jeg ikke noget om," sagde hun og begyndte at gå væk.</p><p>"Jeg vil give tusind kroner for adressen."</p><p>"Jeg ved ikke noget. Gå din vej."</p><p>Jesper stoppede op. Han ville ikke genere pigen, og hun virkede bange.</p><p>Længere nede ad gaden kunne han se to piger stå og tale sammen. Måske vidste de noget.</p><div title="43" class="page-normal" id="page_43"></div><p>"Jeg vil give tusind kroner for Prædikantens adresse," sagde han, da han nåede hen til dem.</p><p>De så et øjeblik på ham, men rystede så på hovedet. "Lad være med at komme her med den slags spørgsmål," sagde den ene. "Du får alligevel ingen svar." Den anden pige nikkede.</p><hr class="emptyline"><p>"Men..." begyndte Jesper, men pigen afbrød. "Nix. Rikke er død. Det er der ingen, som kan gøre noget ved."</p><p>"Du mener altså også, at Rikke..."</p><p>"Shh. Ti nu stille." Hun så rigtig bange ud.</p><p>"Ja, men hvis man finder morderen, kan han da ikke gøre det igen," hviskede Jesper.</p><p>"Næ, men det kan hans venner måske. Gå nu bare." Jesper gik. Det ville ikke blive nemt. Ingen af pigerne ville tale med ham. De vidste noget, men de var bange.</p></div><div id="d10e553"><div title="44" class="page-normal" id="page_44"></div><h1>Kapitel 7</h1><p>Jesper satte sig på en bænk. Hvordan skulle han nu finde Prædikanten? Politiet ville helt sikkert ikke fortælle ham, hvor han boede. De mente jo, han var uskyldig. Ok. Der skulle en anden taktik til.</p><p>Jesper rejste sig og gik ind på det nærmeste værtshus. Det ville måske være bedre. Bartendere ville for det meste gerne snakke - og skulle ikke have helt så meget for det. Desuden var de vel ikke bange for Prædikanten.</p><p>"Hej," sagde Jesper og satte sig ved baren.</p><p>"Hvad skal du have?"</p><p>"En øl. Almindelig."</p><p>Egentlig havde han ikke så meget lyst til en øl, men han ville gerne ligne en almindelig værtshus-gæst - og de drak sjældent vand. Og pyt, han skulle jo ikke på arbejde i morgen.</p><hr class="emptyline"><p>Bartenderen åbnede øllen og skænkede op i et glas. Jesper betalte og rømmede sig:</p><p>"Ohm."</p><p>Bartenderen så spørgende på ham.</p><div title="45" class="page-normal" id="page_45"></div><p>"Jo. Jeg har hørt om en, der bliver kaldt Prædikanten. Han skulle gå rundt her i kvarteret. Ham ville jeg gerne snakke med."</p><p>"Tja, han har da været her en enkelt gang eller to. Men jeg ved ikke, hvor du kan finde ham. Vi er nemlig helst fri for ham. Men bliver du hængende, kan det da være, han kommer forbi igen."</p><p>Jesper blev hængende en øls tid, men der kom ingen Prædikant.</p><p>Resten af aftenen og langt ud på natten fortsatte Jesper fra det ene værtshus til det andet. Klokken nærmede sig fire. Han havde efterhånden drukket så mange øl, at han havde svært ved at gå lige. Nu ville han lige prøve et sidste sted, før han gik hjem.</p><hr class="emptyline"><p>Tre mænd stod ved baren og raflede. En af dem var vist bartenderen. Han var usædvanlig stor og lignede en, der havde været i rigtig mange slagsmål. Jesper lagde mærke til, at gæsterne også så noget rå ud. Her kunne man sikkert hurtigt redde sig en gang øretæver, hvis man ikke passede på. Det var ikke et sted, han normalt ville komme.</p><p>Ikke et ord kom der over bartenderens læber. Han bare gloede på Jesper. Det lod ikke til, at han brød sig om, hvad han så.</p><div title="46" class="page-normal" id="page_46"></div><p>"En øl," sagde Jesper. Han syntes, hans stemme lød lidt høj og skinger.</p><p>Bartenderen fandt en frem under disken. Han hældte den op i et glas, som bestemt kunne have været renere. Jesper havde dog ikke lyst til at brokke sig.</p><hr class="emptyline"><p>Han begyndte:</p><p>"Jeg leder efter en, der bliver kaldt Prædikanten. Han skulle komme her i kvarteret. Jeg kan ikke finde ham. Ved du..."</p><p>"Du finder ikke det bræge-hoved her. Det kan jeg godt love dig."</p><p>Tjeneren var blevet rød i hovedet. Han pegede på Jesper med en tyk, gul finger.</p><p>"Og det kan jeg godt sige dig," fortsatte han. "Hvis du er en af hans mænd, så kan du godt lade øllen stå og lette røven."</p><p>"Nej. Nej. Slet ikke," skyndte Jesper sig at sige.</p><p>"Ok."</p><p>Bartenderen slappede lidt af og fortsatte:</p><p>"Han råbte op om hor og druk. Det gad jeg sgu ikke høre på. Jeg kylede den lede stodder på røven ud af døren. Udenfor var der et par af gæsterne, der skubbede lidt til ham. Så jeg tror ikke, han kommer her tilbage."</p><div title="47" class="page-normal" id="page_47"></div><p>"Jeg har også en høne at plukke med ham," sagde Jesper. "Ved du, hvor jeg kan finde ham?"</p><p>"Nej. Men jeg ved, det ikke er lige i nærheden. Det er vist ude i et fint kvarter på Østerbro. Der har han en stor villa. Hvor idioten så ellers har fået alle de penge fra. Men det er ikke for hans gode gerninger. Det kan jeg godt sige dig. Han er en led karl, og den flok, han render sammen med, er endnu værre. Fy for satan."</p><p>"Jamen, hvad gør de da?"</p><p>"Der går jo rygter."</p><p>"Ja?"</p><p>"De stakkels ludere, der er kommet tilbage efter en tur hos de sataner."</p><p>Bartenderen rystede på hovedet ved tanken og fortsatte.</p><p>"De ligner noget, der er løgn. Men de er så bange, at de ikke tør sige et ord. Og det er kun blevet værre her på det sidste. Det ender galt."</p><p>"Hvordan galt?"</p><p>"Jeg kendte et par af de sataner, inden de blev hellige -eller hvad de nu er blevet. Jeg kan godt sige dig, de fik ikke lov til at drikke her blandt ordentlige folk."</p><p>Jesper så sig omkring, men sagde ingenting. For hvis det her var ordentlige folk, ville han nødig møde Prædikantens nye disciple.</p><div title="48" class="page-normal" id="page_48"></div><p>"Kunne de slå nogen ihjel?" spurgte Jesper.</p><p>Bartenderen kneb øjnene sammen og så på ham. "Uden tvivl. De elsker at pine og plage folk. Og hvis der er penge at tjene, vil de gøre hvad som helst - også slå ihjel."</p><p>"Har du slet ikke nogen idé om, hvordan jeg får fat i dem?"</p><p>Bartenderen trak på skulderen.</p><p>"Næ, det er alt, hvad jeg ved. Eller, vent lige... hver onsdag, tror jeg... jo... hver onsdag, et stykke ud på natten, da er han i Banegade. Det har jeg hørt. Og du må gerne fortælle, at du har det fra mig."</p><hr class="emptyline"><p>Bartenderen vendte sig igen og fortsatte sit spil. En mand i en slidt, grønjakke kom pludselig hen ved siden af Jesper. Han havde stået for sig selv i den anden ende af baren.</p><p>"Jeg synes, jeg hørte dig tale om Prædikanten," sagde manden.</p><p>"Jo."</p><p>Jesper trak på skulderen. Af en eller anden grund følte han sig ikke tryg ved manden. Der var noget forkert og lusket over ham.</p><p>"Hvad vil du ham?" fortsatte manden.</p><p>"Bare høre, om han kendte noget til en pige."</p><div title="49" class="page-normal" id="page_49"></div><p>"Hvad for en pige?"</p><p>Igen trak Jesper på skulderen.</p><p>"Pyt med det."</p><p>Han ville ikke fortælle manden noget. I stedet drak han hurtigt ud og gik ud på gaden. Det var på tide at komme hjem.</p><hr class="emptyline"><p>Jesper trak kraven op om halsen og gik godt til. Natten var blevet kold. Men nu havde han da i det mindste starten af en plan. Onsdag nat ville han være i Banegade. Og så ville han følge efter Prædikanten. Han ville følge ham som en skygge, indtil han vidste, hvor han boede.</p><p>Men hvad var nu det? Jesper spidsede ører. Var der ikke hele tiden lyden af trin bag ham? Han så sig tilbage. Jo! En skygge forsvandt lyn-hurtigt ind i en opgang.</p><p>Han var ikke bange. Dels havde han fået en del øl. Og så havde de mange år som tømrer holdt ham i god form. Hvis det var nødvendigt, kunne han da godt forsvare sig.</p><hr class="emptyline"><p>"Hallo!" sagde han. "Er der nogen?"</p><p>Men ingen svarede.</p><p>Jesper gik videre. Men nu lyttede han. Var det ikke <span title="50" class="page-normal" id="page_50"></span> lyden af trin igen? Jesper vendte sig lyn-snart om. Og denne gang så han tydeligt en mand i grønjakke forsvinde ind i en port. Han stod lidt. Så tog han en dyb ind-ånding og gik derhen. Porten virkede mørk og øde. Han havde ikke lyst til at gå derind, og hjemme ventede sengen. Jesper nikkede for sig selv og skyndte sig hjemad.</p><hr class="emptyline"><p>Lige med et slog det ned i ham, at han havde set den jakke før. Det var manden fra baren. Så var der altså noget lusk ved ham. Han vendte sig igen hurtigt, men denne gang var der ingen. Måske havde han bare fået lidt for meget at drikke. Inden han låste sig ind i sin egen opgang, så han sig tilbage igen. Var der nogen? Næh. Han kunne ikke se nogen. Men han følte sig alligevel ikke helt sikker. Hurtigt forsvandt han ind i opgangen.</p><hr class="emptyline"><p>Manden trådte ud af skyggen. Han så op mod vinduerne. Da der kom lys i et par af dem, nikkede han for sig selv. Han gik hen og læste navne-skiltene ved døren.</p><p>Jesper Lund. Han skrev det ned og forsvandt så.</p></div><div id="d10e647"><div title="51" class="page-normal" id="page_51"></div><h1>Kapitel 8</h1><p>Endelig blev det onsdag. Jesper havde travlt. Han havde lånt en lille, hurtig motorcykel af en kammerat. Den stillede han diskret i nærheden af Banegade. Hans egen gamle motorcykel lød som en fiske-kutter på land. Den var heller ikke helt til at stole på, hvis man gerne ville starte i en fart.</p><hr class="emptyline"><p>Ud på aftenen satte han sig ind på Zoo Bar. Herfra havde han et godt udsyn over Banegade. Han kunne mærke, han havde en smule sommerfugle i maven. Om lidt skulle han skygge Prædikanten og finde ud af, hvor han boede. Den slags havde han aldrig prøvet før. Og manden var efter sigende farlig. Hvad han skulle gøre bagefter, havde han ikke fundet ud af endnu. Men han skulle nok finde på noget.</p><p>Øl var ikke en god idé. Det kunne jo blive en lang aften og nat. Så han startede med en kop kaffe.</p><p>Han åbnede avisen foran sig. Så havde han noget at gemme sig bag, hvis Prædikanten pludselig dukkede op. Jesper kiggede ud af vinduet, mere end han kiggede i avisen.</p><div title="52" class="page-normal" id="page_52"></div><p>Det så ud til at blive en lang aften. Flere gange kom der store mænd forbi, som kunne ligne Prædikanten. Jesper nåede lige at mærke et jag i maven af spænding hver gang. Men det var falsk alarm.</p><p>Han blev efterhånden nødt til at bestille andet end kaffe. Ellers var der risiko for, at han skulle tilbringe resten af aftenen på toilettet.</p><p>Den ene øl tog den anden. Jesper gabte. Det var mere kedeligt at eftersøge folk, end han havde regnet med.</p><hr class="emptyline"><p>Han sad næsten og småsov, da døren pludselig gik op. En kæmpestor mand stod i døren. Han havde lang, sort frakke på. Den stod åben, så man kunne se den sorte vest og hvide skjorte med flip. På en eller anden måde fik den ham til at minde om en præst.</p><p>En præst fra helvede. Det var, hvad han lignede. Hans fede ansigt strålede af sved, vanvid og ondskab. Det løb Jesper koldt ned ad ryggen. Lynhurtigt fik han gemt sig bag avisen. Han ville helst ikke have, at Prædikanten lagde mærke til ham.</p><p>Prædikanten bestilte en kop kaffe oppe i baren. Så snart han vendte ryggen til, søgte Jesper dækning i en lille gang ved toiletterne. Herfra kunne han bedre holde øje med Prædikanten uden at blive set.</p><div title="53" class="page-normal" id="page_53"></div><p>Mens Prædikanten drak sin kaffe, så han søgende rundt i lokalet. Men han fandt åbenbart ikke, hvad han søgte. Pludselig rejste han sig og gik ud mod toiletterne. Nu var gode råd dyre. Jesper måtte straks gøre sig usynlig. Han kom til at løbe ind på dame-toilettet. Der var ikke tid til at komme ud igen. Der var to toiletter herinde, og det ene var optaget. Jesper skyndte sig ind på det andet og låste døren.</p><p>Inde fra sit gemmested kunne Jesper høre, at dørene på herre-toilettet blev åbnet hårdt. Heldigt, at han ikke sad derinde.</p><hr class="emptyline"><p>Kvinden ved siden af trak i toilettet. Hun ordnede tøjet og åbnede døren. Lidt efter kunne han høre hende vaske hænder. I det samme røg døren op med brag. Det var Prædikanten, der nu ville undersøge dame-toilettet. "Hov hov," råbte kvinden. "Hvad laver du her? Det er et dame-toilet. Herrer er inde ved siden af."</p><p>"Jeg..."</p><p>"Det er lige meget, hvem du er. Du skal bare ikke være her!"</p><p>"Jeg..." prøvede Prædikanten igen. Men kvinden var ligeglad.</p><p>"Hvis du ikke skrider i en fart, så får jeg Falk til at smide dig ud. Forstået?"</p><div title="54" class="page-normal" id="page_54"></div><p>Falk var nok tjeneren.</p><hr class="emptyline"><p>Kvinden fortsatte:</p><p>"Du er måske en af de her perverse, som vil se damer tisse."</p><p>"Brænd i helvede, sindssyge kælling!" hørte Jesper Prædikanten råbe. Men døren blev smækket i. "Sikke en nar," mumlede kvinden for sig selv Jesper sad musestille. Han skulle ikke have noget af at komme ud, før hun var gået.</p><p>Damer og spejle. Pyha, sikke en tid det tog. Hvad kunne hun dog lave? Hvis Jesper havde turdet, havde han stønnet. Men det ville nok vække mistanke. Selvom damer vel også kunne have hård mave.</p><hr class="emptyline"><p>Endelig lød det, som om en håndtaske blev lukket. Døren blev åbnet, og lidt efter kunne Jesper høre den smække i. Han var alene. Nu gjaldt det om at være hurtig. Men han tøvede alligevel. Hvad nu hvis Prædikanten stod derude? Det ville se meget mistænkeligt ud, hvis han kom ud fra dame-toilettet. Men der var et vindue inde på toilettet. Det var vist stort nok til, at han kunne kravle ud af det.</p><p>I en fart fik Jesper åbnet vinduet og kravlede ud. Der var et stykke ned, men han tog chancen og sprang.</p><div title="55" class="page-normal" id="page_55"></div><p>Det gav et jag i den ene ankel. Men det var ikke noget alvorligt. Han skyndte sig hen til motorcyklen. Nu var han parat til at følge efter Prædikanten.</p><hr class="emptyline"><p>Det varede ikke længe, før døren til værtshuset gik op. Prædikanten kom ud. Han så endnu mere hidsig ud end før. Han gik hen mod en pige. Så snart hun fik øje på ham, skyndte hun sig væk.</p><p>"Kom her, din skøge, og mød din frelser," brølede han efter hende. "Helvede venter forude på den, der flygter fra Herrens nåde!"</p><p>Men pigen ønskede ikke at blive frelst. I stedet forsvandt hun i en fart om et gade-hjørne. Og pludselig var det som om, hele gaden var støvsuget for piger. "Fandens," kunne Jesper høre, Prædikanten mumle. Så gik Prædikanten over vejen og ned ad en sidegade. Jesper startede motorcyklen og fulgte forsigtigt efter. Han nåede lige at se Prædikanten stige ind i en mørk varevogn, før den startede. Jesper holdt sig lidt bag den. Varevognen kørte lidt rundt i kvarteret som om, de ledte efter noget. Men pludselig forlod de området og kørte med god fart mod den østlige del af byen. Jesper håbede, de nu var på vej mod deres tilholds-sted.</p><hr class="emptyline"><p>Varevognen standsede ud for en stor, gammel villa. En <span title="56" class="page-normal" id="page_56"></span> lille fyr, som Jesper ikke havde set før, stod ud og åbnede en enorm jern-låge. Varevognen kørte igennem, og lågen blev lukket igen. Oppe ved huset kunne Jesper lige akkurat se Prædikanten stige ud og forsvinde ind i huset.</p><p>Jesper stillede motorcyklen lidt væk derfra. Han sneg sig forsigtigt tilbage til indkørslen. Der var et lille skilt på lågen. 'Guds udvalgte,' stod der. Det var altså det, de kaldte sig.</p><p>Han så op mod huset. Hvordan skulle han komme ind? Så fik han en idé. Han kunne jo lade som om, han ville være medlem af sekten. Han kunne ringe på og sige, at han havde set Prædikanten på Vesterbro. At han var blevet vældig betaget af hans ord.</p><p>Men det var for sent nu. Han ville vente til i morgen.</p></div><div id="d10e705"><div title="57" class="page-normal" id="page_57"></div><h1>Kapitel 9</h1><p>Det var lidt op ad eftermiddagen, da Jesper kom tilbage til sekten. Han havde prøvet at finde noget om den på internettet, men der var ingenting. Når han søgte på adressen, stod der blot et navn. Der var hverken telefon eller andet, man kunne bruge til at kontakte manden. Lidt til venstre for lågen på en hvid søjle, var der en lille ringe-klokke.</p><p>Jesper trykkede på den.</p><p>Der gik et pænt stykke tid. Ingenting skete. Jesper trykkede igen.</p><p>Så lød der med ét en skrattende stemme fra søjlen.</p><p>"Hvad vil du?"</p><p>"Jeg vil gerne høre lidt mere om 'Guds udvalgte'. Måske selv blive en."</p><p>Lang stilhed.</p><hr class="emptyline"><p>"Hallo," sagde Jesper prøvende.</p><p>"Øjeblik."</p><p>Igen gik der lang tid. Jesper fik øje på et lille kamera øverst på søjlen. Så havde de måske set ham i går.</p><p>"Hvem er du?"</p><div title="58" class="page-normal" id="page_58"></div><p>Nu var det en ny stemme.</p><p>"Øh. Jeg hedder Jesper. Jeg har hørt Prædikanten tale og syntes, det lød spændende."</p><p>"Gå op til trappen."</p><p>Lågen åbnede sig raslende.</p><hr class="emptyline"><p>Jesper gik ind og kunne høre lågen gå i bag ham. Han gik hen til huset og op ad trappen. Den store hoveddør blev åbnet i samme øjeblik, han nåede frem.</p><p>En mand, der ikke lignede et af guds bedste børn, åbnede døren. Han var nok blevet frelst ret sent i livet. I hvert fald lignede han en forreven hankat. Han manglede det meste af venstre øre, og to af fortænderne var knækkede. Hans ikke særlig rene skjorte var kun knappet et par steder. Jesper kunne se, at mandens bryst var dækket af en stor tatovering. Det var en drage i rigtig dårligt humør.</p><p>"Følg med," knurrede han og drejede omkring. De gik ned ad en lang gang. For enden af gangen åbnede manden en dør. Inde i et halv-mørkt rum kunne Jesper skimte tre mænd ved et bord. Manden i midten var Prædikanten. De to andre havde Jesper ikke set før. "Sæt dig ned," sagde Prædikanten. Han slog ud med hånden og fortsatte:</p><p>"Du siger, du har hørt mig tale."</p><div title="59" class="page-normal" id="page_59"></div><p>Jesper fornemmede en fælde. Det var nok bedst at holde sig så tæt på sandheden som muligt.</p><p>"Nej det er ikke helt rigtigt. Jeg har hørt nogen tale om dig."</p><p>"Nå. Og hvad har de så sagt?"</p><p>"De fortalte, du ville fjerne synden fra det område, hvor jeg selv bor. Rense ud. Det, synes jeg, lyder som en god idé."</p><p>Prædikanten nikkede. Så det lød nok meget godt. Jesper følte sig lidt mere sikker. Hvor var han god til at lyve.</p><p>"Hvordan fandt du ud af, hvor vi bor?" spurgte Prædikanten.</p><p>Ups. Det havde Jesper ikke tænkt over. Igen var sandheden nok det bedste.</p><p>"Jeg så lige et glimt af dig i går. Og... ja, så fulgte jeg efter dig. Men jeg syntes, det var for sent at ringe på. Så jeg ventede til i dag."</p><hr class="emptyline"><p>"Ja så." Prædikanten tørrede sig over ansigtet med et lommetørklæde. "Nu optager vi ikke nye medlemmer sådan uden videre. Vi skal først overveje det nøje. Hvis vi siger ja, kan du måske blive discipel på prøve. Vi vil give dig forskellige opgaver, så vi kan se, om du er gjort af det rette stof. Vi forlanger for eksempel fuldstændig <span title="60" class="page-normal" id="page_60"></span> lydighed. Hvad siger du til det?"</p><p>"Jo, det skal nok gå."</p><p>"Ok. Vi vil tænke over tingene. Vi skal have dit navn og adresse. Vi skal også vide, hvad slags arbejde du har.</p><p>Og hvilke interesser."</p><p>Jesper skulle lige til at åbne munden, men Prædikanten rystede på hovedet.</p><p>"Vi vil også vide, hvad du synes, der er det værste her i verden. Hvis du kunne hjælpe Gud, hvad ville du så gøre?"</p><p>Han rakte Jesper et stykke papir.</p><p>"Vi vil helst have, du skriver det ned. Sæt dig ind i værelset ved siden af."</p><p>"Tak." Jesper bukkede let og blev fulgt ind i et lille rum. Der var ikke andet end et bord og en stol.</p><hr class="emptyline"><p>Jesper lagde ikke mærke til manden, som hurtigt smuttede ind til Prædikanten. Det var ham, som havde fulgt efter Jesper fra værtshuset.</p><p>Han kløede sig i nakken. Navn, adresse og arbejde var nemt nok. Som interesse kunne han vel godt skrive motorcykler. Men hvad var det værste i verden? Det vidste han ikke. Og det skulle jo være noget, som Prædikanten ville være enig i. Han talte meget om hor. Jesper nikkede for sig selv og skrev:</p><div title="61" class="page-normal" id="page_61"></div><p>'Sex uden for ægteskabet er forkert.'</p><p>Det lød godt nok åndssvagt, men mon ikke det var det, Prædikanten mente?</p><p>Hvad kunne han mere skrive? Jesper tænkte, så det knagede. Hvad med de ti bud? Næ, dem kunne han heller ikke rigtig komme i tanker om. Godt de ikke havde hørt ham i biblen. Han havde ikke kigget i den siden sin konfirmation. Var der ikke noget med at ære sin far og sin mor? Og at man ikke måtte slå ihjel. Det kunne han vist ikke bruge til noget nu. Men han kunne vel skrive, at man skulle bede til Gud og følge hans bud.</p><p>Ja, sådan måtte det blive.</p><hr class="emptyline"><p>"Er du færdig?" lød en hæs stemme ovre fra døren. En mand stod og holdt øje med Jesper. Det løb ham koldt ned ad ryggen. Nu forstod han, hvad bartenderen havde ment med, at de folk ikke gik af vejen for mord. Mandens hoved var uden et hår og helt hvidt og magert. Der løb et langt ar nede fra højre side af hagen og hen over munden. Munden var blevet underlig skæv. Arret fortsatte op over næsen, som manglede den ene fløj. Videre op til venstre øje, hvor der kun var øjenhulen tilbage. Igennem øjenbrynet og videre bagud til øret.</p><div title="62" class="page-normal" id="page_62"></div><p>Manden stirrede på ham med sit raske øje. Det hvide i øjet var helt rødt. Jesper sank et par gange, før han kvækkede:</p><p>"Ja, jeg er færdig."</p><p>"Jeg følger dig ud."</p><hr class="emptyline"><p>Lidt efter lukkede døren sig bag ham. Jesper åndede dybt ind og tørrede sveden af panden. Det var alligevel mere spændende at være spion, end han havde regnet med. Han håbede, Prædikanten ville optage ham i flokken. Så kunne han finde ud af noget mere.</p></div><div id="d10e778"><div title="63" class="page-normal" id="page_63"></div><h1>Kapitel 10</h1><p>I dag skulle Rikke begraves. Klokken elleve. Jesper håbede, at der ville komme flere end bare ham. Men han tvivlede. Politiet havde ikke fundet Rikkes familie. Og hun havde aldrig talt om nogen, ud over sine misbruger-forældre.</p><p>Jesper tog sit pæneste tøj på. I det samme ringede telefonen.</p><p>"Jesper," sagde Jesper. Det sagde han altid.</p><p>Ingen svarede.</p><p>"Hallo!" Jesper skulle lige til at afbryde opkaldet.</p><p>"Ja," lød det så.</p><p>"Hvad?" sagde Jesper.</p><p>"Ja. Vi vil gerne se dig igen. Måske kan du blive en af 'Guds udvalgte'".</p><p>"Fint," sagde Jesper og lød så glad, som han kunne.</p><p>"Skal jeg komme ud til jer igen?"</p><p>"Næh. Vi skal alligevel ind til centrum. Vi kan mødes i nærheden af, hvor du bor. Kender du havnen?"</p><p>"Ja."</p><p>"Ved den store grå silo".</p><p>"Ja. Ok. Hvad tid?"</p><div title="64" class="page-normal" id="page_64"></div><p>"Klokken 22."</p><p>Røret blev lagt på.</p><hr class="emptyline"><p>Jesper så tankefuldt ud af vinduet. Nå, så havde han alligevel narret dem. Det var lykkedes ham. Måske ville han virkelig få held til at afsløre Rikkes morder. Han var ikke særlig nervøs for at skulle møde dem igen. Det var mærkeligt. Men han var blevet mere modig og sikker på sig selv.</p><hr class="emptyline"><p>Solen skinnede, da han kom ud på gaden. Selv om det kun var først i april, varmede solen allerede. Jesper købte en stor buket blomster og en krans.</p><hr class="emptyline"><p>Der var ingen i kirken ud over præsten. Jesper satte sig helt oppe ved kisten. Rikke skulle ikke føle sig helt alene.</p><p>Præsten holdt en kort prædiken. Ude på kirkegården var der blot et hul i jorden. Jesper fulgte kisten ud til graven. Først troede han, at han var alene. Men så lagde han mærke til en pige i sort tøj. Hun gik lidt bag ham. Gad vide, om hun havde været der hele tiden. Han stillede sig ved siden af hende. Hun lignede ikke en af gadens piger. Hun var høj. Og allerede en anelse solbrændt, som om hun var meget udendørs. Hendes hænder <span title="65" class="page-normal" id="page_65"></span> så ud som om, de var vant til at blive brugt. Hendes hår var langt og lyst og sad i en stram hestehale. Men en del af håret var stukket af fra elastikken og sad og viftede i vinden. Når solen skinnede i det, lignede det næsten en glorie. Hendes næse var lidt buet, ligesom hos de indianere, han havde læst om som barn. Hendes mund var ret stor. Lige til at kysse. Jesper sank. Hun var godt nok smuk. Slank var hun også. Og selv om hun havde frakke på, kunne Jesper tydeligt se, at hun havde et par pæne bryster. Og sikke nogle ben. Det var lige før, han glemte, han var til begravelse.</p><hr class="emptyline"><p>"Af jord er du kommet. Til jord skal du blive," sagde præsten. De ord havde altid undret ham. Hvordan kan man være kommet af jord? Han skævede igen til pigen. Det var svært at få øjnene fra hende. Hun græd lige så stille. Jesper fik selv blanke øjne af at se tårerne. Så var der alligevel en mere i verden, der havde holdt af Rikke.</p><p>Så snart præsten var færdig, kunne han ikke lade være med at spørge:</p><p>"Hvor kendte du Rikke fra?"</p><p>"Vi var på samme børnehjem. Vi var bedste veninder. Men vi har ikke set så meget til hinanden de sidste mange år."</p><div title="66" class="page-normal" id="page_66"></div><p>"Hvorfor ikke?"</p><p>"Jeg kom i en god plejefamilie. Det gjorde hun ikke. Vi holdt kontakten i mange år. Men efter at hun rejste herover, blev det mindre og mindre. Hun ville ikke have besøg. Hun var ked af sit liv."</p><hr class="emptyline"><p>Pludselig kom der et så skarpt blik fra de blå øjne, at</p><p>Jesper blev helt forskrækket.</p><p>"Men hvor kender du hende fra?"</p><p>"Vi boede i samme opgang. Jeg boede lige oven over hende."</p><p>Pigen slappede af igen.</p><p>"Nåh, ok. Så har jeg hørt om dig."</p><p>Hun lagde en hånd på hans arm.</p><p>"Hun sagde, du var det eneste ordentlige menneske, hun havde mødt."</p><p>"Nåh. Jeg ved snart ikke."</p><p>Jesper blev helt genert af al den ros.</p><p>"Jeg ved godt, at Rikke både var narkoman og luder," fortsatte hun. "Men derfor var hun alligevel den bedste veninde, jeg har haft. Hun var sød og sjov. Og hun holdt altid, hvad hun lovede. Men hun havde haft et forfærdeligt liv, inden hun kom på børnehjemmet. Hun kunne ikke længere lide voksne. Og det viste hun. Derfor var der heller ikke nogen, som ønskede at have hende i pieje. <span title="67" class="page-normal" id="page_67"></span> Det var rigtig synd. Men som ven var hun den bedste, man kunne få."</p><p>Jesper nikkede. Det var sandt.</p><hr class="emptyline"><p>"Hun blev slået ihjel på en helt forfærdelig måde," sagde pigen. "Politiet fortalte mig om det. De spurgte, om jeg troede, det kunne have noget med hendes fortid at gøre."</p><p>"Hvad svarede du til det?"</p><p>"At det kunne jeg slet ikke tro."</p><p>"Jeg har tænkt meget over sagen," sagde Jesper. "Øh. Vil du ikke med hen og have en kop kaffe? Det er koldt at stå herude."</p><p>"Jo, det vil jeg da gerne."</p><hr class="emptyline"><p>De fulgtes ud af kirkegården. Jesper følte sig helt varm indeni. Tænk at følges med sådan en dejlig pige.</p><p>Ikke langt fra kirkegården lå Café Den sorte Bønne. De satte sig ved vinduet med hver sin kop kaffe.</p><p>"Du ville sige noget om Rikke og mordet?" sagde pigen.</p><p>"Jo. Ja, først vil jeg lige sige, at jeg hedder Jesper."</p><p>"Louise."</p><p>"Hej Louise. Jo, altså..."</p><div title="68" class="page-normal" id="page_68"></div><p>Og så fortalte Jesper alt, hvad han havde tænkt og gjort i dagene efter mordet.</p><p>"I aften skal jeg så møde dem igen," sluttede han og tog en slurk kaffe.</p><p>"Jeg tror, du har ret. Det er dem. Det burde politiet også kunne se," sagde Louise.</p><p>"De holder sammen og giver hinanden et vandtæt alibi," sagde Jesper.</p><p>"Hvis du har ret," sagde Louise langsomt og så ham lige ind i øjnene. Jesper mærkede små sommerfugle i maven. "Så kan det godt blive temmelig farligt i aften. De vil sikkert slå dig ihjel, hvis de finder ud af, at du er på sporet af dem."</p><p>"Jeg vil selvfølgelig være forsigtig," sagde Jesper. Lige nu tænkte han godt nok mest på, hvor dejligt det var, at hun bekymrede sig om ham.</p><p>"Hvor skal du mødes med dem?"</p><p>"På havnen. Lige ved den store silo."</p><p>"Pas nu på."</p><hr class="emptyline"><p>I et kort øjeblik hvilede hendes hånd på hans. Hendes hånd var varm, og Jesper fik en rigtig dejlig fornemmelse i kroppen. Tænk, at han sad og talte med en sød pige, uden at han pludselig blev tavs og genert. Igen var det, som om han var blevet et modigere menneske. Det <span title="69" class="page-normal" id="page_69"></span> var sket, da han havde besluttet sig for at fange Rikkes mordere.</p><hr class="emptyline"><p>"Hvad tid skal du møde dem?" spurgte Louise og så bekymret på ham.</p><p>"Klokken ti."</p><p>"Du må ringe og fortælle mig, hvordan det er gået. Ellers vil jeg hele tiden være nervøs."</p><p>Jespers hjerte slog et ekstra slag. Hun ville gerne snakke med ham igen. Det var næsten for godt til at være sandt.</p><p>"Måske kan vi mødes igen," spurgte han. Han var helt bestemt blevet mere modig. Det ville han ikke have turdet før i tiden.</p><p>"Ja, lad os det. Jeg har taget et par dage fri. Jeg regner først med at tage tilbage til Viborg på søndag. Jeg bor hos et par venner."</p><p>"Okay, så ringer jeg. Hvad er dit nummer?"</p><p>Louise gav ham det, og Jesper skrev det ind i sin mobil.</p><p>"Jeg må også hellere få dit," sagde hun, og igen blev han glad.</p><p>Lidt senere skiltes de.</p><p>"Det var rart at møde dig," sagde hun.</p><p>"Tak," sagde Jesper og blev en smule rød i hovedet.</p><p>"Og i lige måde."</p><div title="70" class="page-normal" id="page_70"></div><p>Hun lænede sig hurtigt frem og gav ham et lille kys på kinden. Det bedste kys, han nogensinde havde fået. Han følte sig dejlig varm om hjertet, da han gik hjemad.</p></div><div id="d10e891"><div title="71" class="page-normal" id="page_71"></div><h1>Kapitel 11</h1><p>Det var en kold aften. Jesper havde ventet længe, og nu var kulden krøbet ind under tøjet. Det var lidt hans egen skyld. Han var kommet i meget god tid. Han ville være sikker på, at der ikke ventede ham en eller anden grim overraskelse. Men Prædikanten og hans slæng anede vel ikke uråd. De kunne jo ikke vide, at han mistænkte dem for at have slået Rikke ihjel. Alligevel følte han sig lidt utryg. Nu lod det til, de slet ikke kom.</p><p>Jesper trampede lidt i jorden for at få varmen. Det hjalp ikke. Lige nu føltes det håbløst. Han anede ikke, hvordan han skulle få dem til at tilstå. Men han kunne ikke opgive. Det var som om, noget i ham ikke kunne få ro, før Rikke havde fået retfærdighed. Det undrede ham. Sådan plejede han ikke at have det. Han var mest vant til at passe sit og lade andre passe deres. Men faktisk var det rart at have noget at kæmpe for.</p><hr class="emptyline"><p>Og så var der jo lige Louise. Han havde faktisk tænkt mere på hende end på mødet med Prædikanten. Når han ringede til hende, ville han invitere hende ud. Hun måtte ikke bare forsvinde tilbage til Jylland.</p><div title="72" class="page-normal" id="page_72"></div><p>Et stykke tid fortabte han sig i tankerne om Louise. Men så lagde han mærke til, at klokken snart var tolv De kom åbenbart ikke. Jesper var både ærgerlig og lettet.</p><p>Vejen hjem gik forbi bygge-pladsen, hvor Rikke var blevet fundet. Det gøs altid i ham, når han så ind ad porten til den lille baggård. Han glædede sig ikke til at begynde igen. Han håbede, mester kunne finde et andet sted til ham.</p><hr class="emptyline"><p>Lige i samme øjeblik sprang fire hætte-klædte mænd frem fra skyggerne. Den første ramte ham med et voldsomt slag lige i maven. Jesper bukkede stønnende sammen. En af de andre benyttede sig af det og sparkede ham i hovedet. Det blev helt sort omkring ham. Han kunne næsten ikke holde sig på benene, men tumlede ud til siden. Han så svagt en grå skygge og svingede af al magt en næve ud efter den - og ramte. Han hørte nogen bande.</p><p>"Hvad satan. Skal den skid slå!"</p><p>Jesper mærkede endnu et spark, og endnu et. Han prøvede at værge for sig og samlede al sin styrke. Han syntes, han så et ansigt tæt på og hamrede af al kraft ud efter det. Der lød en knasende lyd og et brøl af smerte. Nogen råbte:</p><div title="73" class="page-normal" id="page_73"></div><p>"Så få dog for fanden den stodder ned at ligge!" Han fik et ordentligt skub i brystet, mens en anden spændte ben for ham. Han mærkede som i en døs, at hans kind skrabede mod asfalten. Så begyndte sparkene igen.</p><p>"Han skal fandeme ikke få lov at overleve det her," hørte Jesper en af mændene sige.</p><hr class="emptyline"><p>Mørket sænkede sig over ham, og smerterne forsvandt. Sådan var det altså at dø. Der blev helt stille indeni. Men som i en drøm langt væk hørte han en kvinde skrige højt. Og hun blev bare ved og ved. Sparkene stoppede. Men det ænsede Jesper ikke. Han lå i totalt mørke og hverken hørte eller følte noget.</p></div><div id="d10e916"><div title="74" class="page-normal" id="page_74"></div><h1>Kapitel 12</h1><p>Hvor var han?</p><p>Mørket var væk. I stedet var der rødt og fyldt med en underlig smerte.</p><p>Jesper prøvede at vågne op, men han kunne ikke finde ud af noget. Hans øjne kunne vist ikke åbnes. Alting føltes mærkeligt. Så huskede han, at én havde sagt, at han skulle dø. Han tvang det ene øjenlåg op. Jo. Han kunne skimte hvide vægge og vinduer. Han var vist i live. Sådan troede han ikke, døden så ud. Han prøvede at åbne øjnene rigtigt, men de var for ophovnede. Så han opgav og lod dem være lukkede.</p><p>Han var nok kommet på hospitalet.</p><p>Men hvordan?</p><p>Hvordan var han blevet reddet?</p><p>Jesper blev med ét bange. Var han blevet slået til lirekasse-mand? Han vrikkede lidt med en tå på den ene fod, og så med en tå på den anden. Det gjorde ondt som ind i helvede, men han kunne bevæge dem. Og han kunne knytte begge hænder. Sikke en lettelse. Det meste af ham måtte virke. Men hold da op, hvor gjorde alting ondt. Bare at trække vejret fik det til at stikke i brystet.</p><div title="75" class="page-normal" id="page_75"></div><p>Jesper ømmede sig.</p><p>"Er du vågen?"</p><p>Der sad en ved siden af ham. Hun lød bekendt. Louise. Kunne det være Louise? Han prøvede at sige ja. Men det blev ikke til andet end en hæs rallen i halsen. Efterfulgt af en tør hoste. Det gjorde så ondt. Aldrig havde han troet, at det kunne gøre så ondt at hoste.</p><p>"Gør det ondt?"</p><p>Han prøvede at nikke, men det var heller ikke til at holde ud.</p><p>"Mm," var det eneste, han kunne få over sine læber.</p><p>"Jeg ringer lige efter sygeplejersken."</p><hr class="emptyline"><p>"Nå, du er vågnet op," lød en fremmed kvinde-stemme lidt efter. "Din veninde siger, du har ondt. Jeg skruer lidt op for det smerte-stillende. Så om et øjeblik vil det være bedre. Bare sig til, hvis der ellers er noget."</p><p>Det virkede. Jesper kunne mærke en fred i kroppen, som om alle smerterne blev pakket ind. Han fik kæmpet øjnene lidt på klem. Jo, det var Louise, som sad der. Hun så både smuk og bekymret ud. Veninde, havde sygeplejersken sagt. Bare det passede.</p><p>"De prøvede at slå dig ihjel. Det er jeg sikker på," sagde Louise. "Jeg skreg alt, hvad jeg kunne, da jeg så, hvad de havde gang i." Hun smilede lidt. "Det er godt <span title="76" class="page-normal" id="page_76"></span> nok utroligt, så højt jeg kan skrige. Du skulle have set dem. De løb. Og der kom folk frem i næsten alle vinduer. Ja, og så ringede de efter en ambulance. Politiet kom også, men da var forbryderne for længst forsvundet."</p><hr class="emptyline"><p>"Tu-tu-si-sind ta-tak." Jespers mund ville ikke rigtig makke ret. "- Me-en hvof-hvof..."</p><p>"Men hvorfor jeg var der? Er det det, du vil spørge om?" Jesper nikkede.</p><p>"Jo. Du havde jo sagt, hvor du skulle mødes med dem.</p><p>Jeg var bange for, hvad der kunne ske dig."</p><p>Hun rødmede og rømmede sig et par gange, inden hun fortsatte.</p><p>"Og så holdt jeg altså øje med dig. Jeg ville se, hvem der hentede dig. Så jeg kunne fortælle det til politiet, hvis du ikke ringede til mig. Men der kom jo ikke nogen. Da du så gik hjem, fulgte jeg efter. Jeg ville bare være sikker på, at du kom godt hjem."</p><p>"Je-jeg så-å dig ik..."</p><p>"Nej, jeg ville ikke ses."</p><hr class="emptyline"><p>Louise så ud af vinduet, før hun fortsatte:</p><p>"Du skulle ikke tro, jeg ville mase mig på."</p><p>"Det er du ellers meget v-velkommen til."</p><div title="77" class="page-normal" id="page_77"></div><p>Jesper var så glad, at han næsten kunne tale uden at stamme.</p><p>"Meget velkommen," gentog han og glædede sig også over, at han turde sige det.</p><p>"Og tak," tilføjede han.</p><p>Måske var det Jespers hævede øjenlåg og blod-skudte øjnes skyld, men det så virkelig ud, som om Louise rødmede.</p><p>Jespers følte sig med ét godt tilpas. Hun kunne lide ham. Det kunne han mærke.</p><p>"Jeg tror, det var Prædikantens mænd, der overfaldt dig," fortsatte hun. "De må alligevel have haft mistanke til dig."</p><hr class="emptyline"><p>Jesper hørte ikke rigtig efter. Han lå mest og så på Louise og drømte om fremtiden. Pludselig rev hendes ord ham ud af dag-drømmene. Hvad var det dog, hun sad og sagde?</p><p>"Vi bryder ind. Og så ser vi, om vi kan finde noget.</p><p>Noget som viser, at de har med mordet at gøre."</p><p>"Bryder ind?!" kvækkede Jesper.</p><p>"Ja, lige så snart du er rask. Jeg tør ikke alene."</p><p>"Nej, nej. Det skal du sandelig heller ikke."</p><p>"Men de skal ikke slippe godt fra det. Jeg er enig med dig i din mistanke. Det må være dem, der har myrdet <span title="78" class="page-normal" id="page_78"></span> Rikke. Et indbrud er den eneste måde at finde beviser på."</p><p>Efter lidt snak frem og tilbage blev de enige. Louise havde ret, det var den eneste måde.</p></div><div id="d10e983"><div title="79" class="page-normal" id="page_79"></div><h1>Kapitel 13</h1><p>Politiet kom på besøg.</p><p>"Nåh," sagde betjenten. "Så du, hvem volds-mændene var?"</p><p>Jesper rystede på hovedet.</p><p>"Næh, de havde ski-masker på. Men jeg ved, hvem de er."</p><p>"Såh." Betjenten så allerede træt ud.</p><p>"Det var Prædikanten og hans folk."</p><p>"Det vidste jeg, du ville sige, så jeg har allerede talt med ham. Det var ikke ham."</p><p>"Klart nok. Selvfølgelig vil han da ikke indrømme det."</p><p>"Han har en lang række vidner på, at han var hjemme og tilbragte aftenen i bøn."</p><p>"De vidner giver jeg ikke meget for."</p><p>"Han undrede sig over, at politiet kunne få den idé," fortsatte betjenten. "Han siger, du ønskede at blive optaget i sekten. Og hvorfor skulle de overfalde en kommende discipel?"</p><p>Betjenten løftede et øjenbryn og så spørgende på Jesper.</p><div title="80" class="page-normal" id="page_80"></div><p>"Ok. Jeg prøvede at melde mig ind. Men det var fordi jeg ville udspionere dem."</p><hr class="emptyline"><p>Nu så betjenten op i loftet med himmel-vendte øjne. Så sukkede han. Han sænkede blikket og så på Jesper, som om han var komplet idiot.</p><p>"Fremover lader du os i politiet gøre vores arbejde. Ok? Ikke flere tosserier."</p><p>Betjenten lukkede sin lille notes-bog med et smæld. Han havde ikke skrevet noget som helst. Så rejste han sig og så længe på Jesper.</p><p>"Vi arbejder videre med sagen. Men du holder dig til tømrer-faget."</p><p>Betjenten drejede om på hælen og forsvandt. Jesper sukkede. Politiet ville næppe gøre mere ved det. Alt hang på Louise og ham selv.</p><hr class="emptyline"><p>Der gik mere end en uge, før Jesper var ude af sengen. Endelig blev han sendt hjem til sig selv. Men han skulle tage den med ro i hvert fald tre uger mere.</p><p>Louise var taget hjem. Men de havde aftalt at mødes igen. Hun ville komme igen om fjorten dage. Til den tid regnede Jesper med at være frisk nok til et lille indbrud. Han var dårligt kommet ind ad døren, før telefonen ringede.</p><div title="81" class="page-normal" id="page_81"></div><p>"Hej Jesper."</p><p>Det var Louise. Hun lød glad.</p><p>"Alt er gået i orden. Jeg får en uge fri om to uger. Tror du ikke, vi kan nå det på en uge?"</p><p>"Jo. Helt sikkert. Bliver du her en hel uge?"</p><p>"Ja."</p><p>"Det lyder skønt."</p><p>"Jo. Men der er et lille problem."</p><p>Louise tøvede lidt.</p><p>"Hvad? Er det noget, jeg kan hjælpe med?" Jesper var parat til hvad som helst. Bare hun ville komme i en hel uge.</p><p>"Jo, altså. Jeg er ikke så vild med at spørge mine venner, om jeg kan bo hos dem igen. Nu har jeg jo lige..." "Nej. Det skal du slet ikke tænke på. Du er mere end velkommen til at bo hos mig." Jespers hjerte hoppede næsten ud af brystet ved tanken.</p><p>"Ok. Tak! Det vil jeg rigtig gerne."</p><p>Hjertet slog et ekstra bukke-spring.</p><p>"Alle tiders."</p><p>De snakkede lidt videre. Men Jesper havde svært ved at høre efter, så meget glædede han sig.</p></div><div id="d10e1031"><div title="82" class="page-normal" id="page_82"></div><h1>Kapitel 14</h1><p>Jesper hentede Louise på Hovedbanegården. De gav hinanden et forsigtigt knus.</p><p>"Lad mig tage din taske," sagde han.</p><p>"Nej, sådan som du ser ud, vil jeg hellere selv tage den."</p><p>Hun strøg ham over kinden. Jespers smerter forsvandt som dug for solen. Sammen gik de ned til hans lejlighed. Det gjorde stadig ondt i kroppen nogle gange. Men når bare han tog noget smerte-stillende, så gik det udmærket. Jesper kiggede i smug på Louise. Hun var stadig lige smuk. Han ville gerne holde hende i hånden. Diskret lod han ligesom den venstre hånd ramme hendes. Hun greb den med det samme. Tænk, at det kunne være lykken at gå fra Hovedbanegården og hjem. Jesper smilede.</p><p>De talte lidt, men kom ikke ind på Prædikanten. Ingen af dem havde lyst til at ødelægge den gode stemning.</p><hr class="emptyline"><p>Jesper havde lavet en enorm pizza til dem. Der kom rødvin på bordet. De havde endelig tid til at tale sammen om deres liv og lære hinanden at kende.</p><div title="83" class="page-normal" id="page_83"></div><p>Louise fortalte, at hun var anlægs-gartner.</p><p>"Nå, så er det derfor, du allerede var så solbrændt, da jeg så dig første gang," sagde Jesper.</p><p>"Ja, jeg holder mest af at være ude," sagde Louise og så sig om i lejligheden. "Ikke fordi jeg har noget mod byen..."</p><p>"Jeg kan også bedre lide at være ude i naturen," skyndte Jesper sig at sige. "Lejligheden er bare én, min mester har skaffet. Jeg vil gerne ud på landet igen." "Nå, du er ikke sådan en, som har det bedst i storbyen," sagde Louise. Jesper syntes, hun så helt glad ud ved tanken.</p><p>"Overhovedet ikke!"</p><p>De fandt ud af, at de også havde meget andet til fælles. Blandt andet havde de begge lidt under at være generte. Det havde de aldrig sagt til nogen før. Men de følte virkelig, at de kunne betro sig til hinanden.</p><hr class="emptyline"><p>Jesper gik fra at være glad til at være meget glad. Og Louises kinder blev rødere.</p><p>Hun sad og lo over noget, Jesper havde sagt. Men pludselig gik smilet ud.</p><p>"Jesper, vi bliver nødt til at tale om, hvad vi skal gøre. Vi var enige om at finde Rikkes mordere og sørge for, at de får deres straf. Det må vi ikke glemme."</p><div title="84" class="page-normal" id="page_84"></div><p>"Nej, og jeg har også tænkt meget over det. Vi gør det allerede i aften."</p><p>"Hvad gør vi?"</p><p>"Nu skal du høre. Jeg har lånt en hurtig motorcykel igen. Så tager vi ud til villaen og holder øje med den. Vi bryder ind i samme øjeblik, de forlader huset." "Så må vi håbe, at de skal ud i aften. Hvornår skal vi være der?"</p><p>"Ved elleve-tiden, tror jeg."</p><p>"Ja, det er nok et godt tidspunkt." Louise så på uret. "Så har vi lige et par timer. Vi må hellere lade resten af vinen stå og få en kop kaffe i stedet."</p><p>Jesper nikkede.</p><hr class="emptyline"><p>De ville tage en lille rygsæk med. Hvis de fandt beviser, kunne de lægges i den. De pakkede et par småting, som de mente, man skulle bruge til et indbrud. En rulle gaffa-tape. En lille hammer. Et par små lommelygter. Et par mørke tørklæder.</p><p>Så var de klar.</p><p>De så et øjeblik på hinanden. Så nikkede de. Jesper låste døren, og de gik ned ad trappen.</p></div><div id="d10e1069"><div title="85" class="page-normal" id="page_85"></div><h1>Kapitel 15</h1><p>Klokken elleve kørte de. Jesper kunne mærke, han var nervøs. Det føltes som en sværm af sommerfugle i maven. Ja, måske lidt mere end det. Han havde besøgt toilettet flere gange, inden de skulle af sted. Men nu kunne han mærke Louises arme om sig og hendes krop mod sin ryg. Det fik ham til at glemme faren et kort øjeblik. Men farligt var det. Han var ikke i tvivl om, at de satte livet på spil. Prædikanten og hans mænd ville ikke tøve med at slå dem ihjel, hvis de blev fanget. Jesper blev helt kold ved tanken. Der måtte ikke ske Louise noget. De skulle være meget forsigtige.</p><hr class="emptyline"><p>De kom hurtigt frem til villaen. For Jespers skyld måtte det godt have taget lidt længere tid. Han satte motorcyklen, så den hverken kunne ses fra vejen eller fra huset. For en sikkerheds skyld skruede han nummerpladen af og stak den i rygsækken. Nu kunne den i hvert fald ikke fortælle, hvem de var. Så stillede de sig i ly af mørket og kiggede op mod huset. Der var lys i flere af vinduerne.</p><p>"Så længe de er hjemme, kan vi ikke gøre noget," <span title="86" class="page-normal" id="page_86"></span> hviskede Louise. Hendes stemme lød anspændt, og hun tog hans hånd.</p><p>"Nej, vi venter, til de tager af sted. Hvis det ikke sker i dag, må vi prøve igen i morgen."</p><hr class="emptyline"><p>Jesper både ønskede det og ønskede det ikke. Han ville gerne hjem til sig selv i god behold med Louise. Men på den anden side ville det også være godt at få det overstået. Hans sommerfugle i maven føltes efterhånden mere som flagermus. I vampyr-størrelse. Louise knugede hans hånd. Hun var vel også godt nervøs. Jesper prøvede at smile beroligende til hende. Men det lykkedes vist ikke. Hun så i hvert fald ikke mindre skræmt ud.</p><hr class="emptyline"><p>Han havde været helt optaget af hende og ikke set op mod huset. Men pludselig gav Louise hans hånd et klem.</p><p>"Se!" hviskede hun.</p><p>De kunne se i vinduerne, at folk rejste sig og gik rundt. Lysene blev slukket. Til sidst var der kun lys i en enkelt stue. Da det sidste lys også blev slukket, gik døren op. Lyset over døren blev tændt. Nu kunne Jesper se dem. En af dem havde en temmelig skæv og grim næse. Den havde nok været brækket for nylig. Jesper vidste godt, <span title="87" class="page-normal" id="page_87"></span> hvem der havde brækket den. De var på rette spor.</p><hr class="emptyline"><p>I alt talte Jesper syv personer. En af dem var Prædikanten. Tre af dem begyndte at gå ned mod stedet, hvor Louise og Jesper stod. Det var lige før Jespers hjerte stoppede. Men Louise tog hurtigt fat i ham og trak ham ind i en have. Mændene forsvandt til fods ned ad vejen. "Pyha, det var tæt på," hviskede Jesper.</p><p>I det samme startede den sorte varebil og kørte væk.</p><p>Nu var der fri bane.</p><p>Det håbede de i hvert fald!</p><p>De ventede fem minutter mere. Men der skete ikke noget. Alt var stille.</p><p>"Lad os gå ind," hviskede Jesper. Han kunne høre, hans stemme rystede lidt.</p><p>De dækkede deres ansigt med tørklæder. De lignede et par banditter fra en cowboy-film. Nu kunne de ikke genkendes, hvis der var tv-overvågning. De sneg sig ud på fortovet. De holdt sig så meget i mørket, de kunne.</p><p>"Hvad nu?" hviskede Louise, selvom der ikke var nogen i nærheden.</p><p>"Her," sagde Jesper og foldede hænderne så Louise kunne træde op.</p><p>Han gav hende et godt skub op. Hun fik fat i den øverste <span title="88" class="page-normal" id="page_88"></span> del af porten og kravlede hurtigt over. Det måtte give mange kræfter at være anlægs-gartner. De stod lidt og lyttede. Der var stadigvæk helt stille. Ingen havde set dem. Lidt efter var de helt oppe ved huset. Nu skulle de bare indenfor. De gik om til bagsiden, hvor de var mere skjult. Der var en stor veranda.</p><hr class="emptyline"><p>"Se," hviskede Louise, og pegede på veranda-døren. Den bestod af en stor glasrude. "Den må vi kunne komme ind ad."</p><p>Jesper nikkede og tog en rulle gaffa-tape op af rygsækken. Han satte en masse strimler på vinduet. Så ville det ikke larme så meget, når han smadrede ruden. Det havde han set på film engang. Han fandt en lille hammer frem fra tasken. Han slog prøvende på glasset. Det lød højt, men der skete ikke noget.</p><p>"Shh," hviskede Louise. Hun så helt hvid ud omkring øjnene.</p><p>Jesper nikkede. Han var også selv blevet forskrækket over, så højt det havde lydt.</p><p>"Jeg prøver."</p><p>Igen svingede han den lille hammer. Denne gang en smule hårdere. Det larmede, så Jesper syntes, det måtte kunne høres helt til Rådhus-pladsen. De holdt begge vejret. Men det lod ikke til, at andre havde hørt noget. <span title="89" class="page-normal" id="page_89"></span> Der var helt stille. Under gaffa-tapen kunne de se, at ruden var gået i stykker. Efterhånden som de fjernede tapen, kunne de også fjerne ruden stykke for stykke. "Det lykkedes." Jesper smilede og stak hånden ind gennem hullet i ruden. Han drejede nøglen om, så de kunne åbne døren.</p><hr class="emptyline"><p>De listede meget stille rundt i værelset. De trak gardinerne for, inden de tændte deres lommelygter. Jesper kendte godt rummet. Det var her, han havde talt med Prædikanten og de andre. Der var ikke mange møbler. I skrivebordet gemte der sig ikke noget interessant. Lidt papir og et par kuglepenne. Der stod også en bærbar computer på skrivebordet. Den var slukket. "Hvis vi ikke finder noget, vi kan bruge, så tager vi den med. Jeg kender én, der kan åbne for en computer - også selvom den har password."</p><p>Louise nikkede og åbnede døren ind til det næste rum. Det var her, Jesper havde udfyldt sin ansøgning. Der var ikke noget af interesse i rummet. De kom ud i en gang og lyste op og ned ad den. Der var mange døre. I den bageste ende gik en trappe op til næste sal. Det var et stort hus.</p><hr class="emptyline"><p>Den næste dør førte ind til spisestuen. Den var meget <span title="90" class="page-normal" id="page_90"></span> trist. En nøgen pære hang ned over et plettet bord og tolv stole. Ved den ene væg stod en skænk med en masse skårede tallerkener og fedtet bestik. Tapetet var slidt og brunt. Der var lyse områder, hvor der før havde hængt billeder. Grå persienner dækkede for vinduerne. Louise gøs. Her ville hun nødig spise.</p><p>Køkkenet var lige så trist. Skabene indeholdt ikke andet end en masse dåsemad. I fryseren var der færdig-retter. Godt gemt af vejen i et skab fandt de en hel del dyr spiritus. Temmelig meget for sådan en kristen flok. Der var ikke banderoler på flaskerne. Men Jesper troede ikke, nogle smugler-varer var nok til, at politiet ville gøre noget. Tværtimod ville han og Louise sikkert få svært ved at forklare, hvorfor de kendte til det.</p><hr class="emptyline"><p>De gik fra rum til rum. Hvert eneste af dem var uhyggeligt. Der var ingen udsmykning nogen steder. Overalt var der kun nøgne tapeter, som flere steder hang i laser. Huset lugtede muggent, som om der aldrig blev luftet ud.</p><p>"Ærgerligt, at vi ikke kan finde noget," sagde Jesper. Han kunne mærke, han blev mere nervøs for hvert minut der gik.</p><p>"Lad os gå ovenpå," hviskede Louise.</p><p>Det første rum, de trådte ind i, var et soveværelse. Her <span title="91" class="page-normal" id="page_91"></span> var lidt mere personligt. Der var et bord med skuffe. De rodede hurtigt skuffen igennem. Der var ikke noget interessant. I skabet hang der tøj.</p><p>"Se!" Jesper pegede. Ved siden af sengen hang en kort pisk med mange haler. Den så ud til at være godt brugt. Den var mørk og klistret. Gad vide, om det var blod. Jesper havde hørt om kristne, som piskede sig selv for at få synderne ud. Rikke havde også sagt noget om det. Det kunne være, de bare var en flok skøre kristne. Jesper kom i tvivl. Måske var han og Louise på gale veje.</p><hr class="emptyline"><p>Uden at tænke over det løftede han madrassen i sengen. Han spærrede øjnene op. Nej, det var ikke en flok skøre, ufarlige kristne.</p><p>Der lå en masse billeder. Alle af kvinder, der blev mishandlet.</p><p>De var alligevel på sporet. Men det var ikke nok. Prædikanten og hans mænd kunne blot sige, at de havde købt billederne, og at de ikke var ægte. Men Jesper var sikker på, de var ægte. Det samme var Louise. Hun havde grebet hårdt fat i Jesper og hviskede sammenbidt:</p><p>"De er nogle svin."</p><p>De næste fire værelser var stort set magen til. Alle <span title="92" class="page-normal" id="page_92"></span> gemte på billeder. Men ingen afbillederne viste, hvem det var, der gjorde pigerne ondt.</p><hr class="emptyline"><p>Den sidste dør var låst. Det var nok Prædikantens værelse. Jesper stod et øjeblik ubeslutsom. Så sparkede han voldsomt til døren. Han ramte lige ved håndtaget. Døren sprang op med et stort brag. De stod musestille og lyttede. Hele huset genlød af braget. Men der skete ikke noget. Jesper og Louise trak vejret lettet. De skyndte sig hen til skabet.</p><p>Jo, det var Prædikantens. Jesper kunne kende den mærkelige skøde-jakke og de sorte skjorter med hvid præste-flip. Der hang flere sæt af dem i skabet. Men ellers gemte skabet ikke på noget.</p><p>Den sædvanlige pisk hang på væggen. Flittigt brugt. Der var ikke noget af interesse i den lille kommode ved siden af sengen. Ikke engang en bibel. Jesper stod lidt og så sig omkring. Under madrassen var der også tomt.</p><hr class="emptyline"><p>Hvad nu? Jesper havde helt bestemt regnet med, at der ville være noget i Prædikantens værelse. Der var noget, som ikke stemte. Men hvad? Han kiggede igen under madrassen. Intet. Han følte på den. Nej, der var ikke noget mærkeligt. Han så sig om i værelset. Hvad var det, der gav ham den følelse?</p><div title="93" class="page-normal" id="page_93"></div><p>"Der er et eller andet gemmested herinde," sagde han.</p><p>"Der er noget, som ikke passer."</p><p>Louise trak igen skuffen ud i kommoden.</p><p>"Næh, der er..."</p><p>Så opdagede de det begge.</p><p>"Vent. Den skuffe er alt for kort til kommoden!"</p><hr class="emptyline"><p>De trak skuffen helt ud. Ja, der måtte gemme sig et rum omme bagved. De trak kommoden ud fra væggen. Først kunne de ikke se noget. Men så opdagede de en lille ring. Forsigtigt trak de i den. Og ganske rigtigt. Der var et skjult rum.</p><p>En masse billeder lå gemt her. Mange af dem var gamle og slidte. På alle billederne blev piger mishandlet. Et par af dem var 'kunst-fotografier', hvor det bare var skuespil, at pigerne blev udsat for tortur. Men langt de fleste var amatør-billeder. De var ægte.</p><hr class="emptyline"><p>Og der...</p><p>Jespers hjerte stod næsten stille.</p><p>Billeder af Rikke.</p><p>Han måtte lukke øjnene. Ikke fordi hun blev myrdet på billederne. Men hun blev ydmyget, og smerten var tydelig. Det var sadisme. Der var nær-billeder af hendes ansigt. Han kunne se smerten, og tårerne havde fået <span title="94" class="page-normal" id="page_94"></span> hendes mascara til at løbe ud. På et afbillederne hang hun på et stort kors. Men hun var ikke sømmet fast. Bare bundet.</p><p>Han så på Louise. Hun havde tårer i øjnene.</p><p>"Sådan nogle sataner," sagde hun.</p><p>"Ja. Men han kan stadig godt slippe for anklagen om mord. Han kan sige, hun blot var en luder, der tjente lidt ekstra på nogle billeder."</p><p>Han lagde billederne tilbage.</p><p>"Vi må finde noget mere."</p><hr class="emptyline"><p>De ledte resten af etagen igennem. Men de fandt ikke mere. Jesper så på sit ur. De havde været i huset i mere end en time.</p><p>"Jeg tør snart ikke mere," hviskede Louise.</p><p>"Det gør jeg heller ikke. Men vi skynder os lige ned i kælderen og ser, om der er noget der. Ok?"</p><p>"Ja."</p><p>Et øjeblik senere lyste de ned i kælderens mørke med deres lomme-lygter. Så tog de sig sammen og gik ned. De skyndte sig gennem rummene. Et af dem lignede et snedker-værksted. Der var masser af værktøj. Men ellers var det mest skrammel.</p><p>I et vaskerum fik Louise øje på noget, der var faldet ned bag vaskemaskinen.</p><div title="95" class="page-normal" id="page_95"></div><p>"Hvad er det?"</p><p>Hun halede det frem.</p><p>Det var en ski-maske. Den var stiv af indtørret blod. "Se. Den er fra dem, som overfaldt dig," hviskede hun.</p><hr class="emptyline"><p>I det samme blev yder-døren åbnet. Jesper og Louise kunne høre en stemme sige: "Hør. Jeg tror..."</p><p>"Shh," sagde en anden. Jesper var sikker på, det var Prædikanten.</p><p>Jesper og Louise havde heldigvis lukket døren ned til kælderen. De slukkede lynhurtigt deres lommelygter. De havde set en dør ud til haven, og nu famlede de sig vej i mørket hen til den. Den var låst. Deres hænder ledte efter en nøgle, men der var ingen.</p><p>I det samme blev lyset i loftet tændt.</p><p>Jesper troede, at deres sidste time var kommet. Han ville kæmpe, men...</p><p>Så bøjede Louise sig lynhurtigt ned. Nøglen. Den var faldet ned og lå på måtten. Gammel og rusten. Men forhåbentlig virkede den.</p><p>Med en høj lyd drejede Louise den i låsen. Det var der ikke tid til at tage sig af.</p><hr class="emptyline"><p>"De er nede i kælderen," brølede en stemme fra trappen. <span title="96" class="page-normal" id="page_96"></span> "Løb," hviskede Jesper, og de løb alt hvad de kunne ud i haven.</p><p>De var ikke sikre på, hvilken vej de skulle løbe. Lige foran dem var en stor høj med en dør med en enorm lås. Den vej skulle de i hvert fald ikke. Jesper så sig omkring med hamrende hjerte. Han syntes, tiden gik i stå. Så opdagede han en gade-lygte. Det måtte være den vej. Jo, den var god nok. De løb ud på fortovet. De kunne høre en mand råbe lige bag dem.</p><p>"Der er de. De er på vej ud af haven!"</p><hr class="emptyline"><p>De løb rundt om et gade-hjørne. Der stod motorcyklen. Hurtigt låste Jesper den op, og de sprang op på den. Den startede med det samme. Jesper stønnede taknemmeligt. Han ville aldrig mere sige noget hånligt om små, japanske motorcykler. Havde det været hans gamle Norton, havde det taget flere minutter. Og forfølgerne var lige bag dem. Jesper kunne høre et hæst ånde-dræt nærme sig.</p><hr class="emptyline"><p>I samme øjeblik motorcyklen satte i gang, greb en mand ud efter dem. Han fik lige akkurat fat i Louises jakke. Louise havde ikke fået styrthjelmen på endnu. Med al sin kraft svingede hun den ind i hovedet på manden. Han faldt om som ramt af lynet. Jesper gassede op og <span title="97" class="page-normal" id="page_97"></span> kørte ud på vejen. Nu kunne ingen nå dem. De var sluppet væk.</p></div><div id="d10e1220"><div title="98" class="page-normal" id="page_98"></div><h1>Kapitel 16</h1><p>De sad hjemme i Jespers lejlighed og pustede ud. Det lød næsten som om, de havde løbet hele vejen. "Hold da helt op," stønnede Louise. "Mit hjerte vil ikke holde op med at drøne af sted. Det sidder oppe i halsen og hamrer."</p><p>Hun var helt hvid i ansigtet på nær nogle røde pletter på kinderne.</p><p>Jesper gik ud i køkkenet for at finde noget, de kunne styrke sig på. Han fik et glimt af sit eget spejl-billede og så, at han var lige så hvid som Louise. Han havde en halv flaske whisky stående. Det ville sikkert være godt nu. Han tog to store glas og fyldte dem halvt op.</p><p>Han gav Louise det ene. Hun trak vejret hurtigt et par gange og tog så en ordentlig slurk. Hun fik tårer i øjnene, men lidt efter lidt fik hun en mere naturlig farve i kinderne.</p><p>Også Jesper mærkede først en stærk varme i maven. Måske skulle han have taget en lidt mindre slurk. Men så bredte varmen sig ud i kroppen. Hjertet holdt op med at banke vildt, og han kunne sætte sig i sofaen ved siden af Louise og slappe af.</p><div title="99" class="page-normal" id="page_99"></div><p>"Puha," sagde hun. "Det var godt nok tæt på."</p><p>Hun tømte glasset og satte det hen foran ham. Han delte resten af whiskyen mellem dem.</p><p>"Det var <em>for</em> tæt på," sagde han og lukkede øjnene. Der lød en lille latter fra Louise. "Du skulle have set ham, jeg ramte. Han faldt om, så lang han var. Han må have en ordentlig bule nu. Jeg har aldrig slået nogen før. Og nu har jeg slået en stor voksen mand så hårdt, at han gik i gulvet. Det var godt nok uhyggeligt." Hun tog igen en god mundfuld af whiskyen.</p><p>"Det er godt, du havde den her. Man bliver ligesom sig selv igen."</p><p>"Ja, mon ikke," sagde Jesper. "Skål."</p><p>Han kunne mærke, at han også var ved at blive fuld.</p><p>Det var dejligt.</p><hr class="emptyline"><p>"Tror du, de ved, det var os?" spurgte hun.</p><p>"Ikke at det var dig. Dig kender de ikke. Men mig måske nok. Det tror jeg."</p><p>"Så ved de også, vi er her." Louise så sig bekymret omkring.</p><p>"De vil ikke gøre os noget lige nu, tror jeg. De vil nok ikke turde bryde ind først i opgangen og bagefter i lejligheden. I morgen smutter vi over tørre-lofterne og ud af en anden opgang. Så får de ikke øje på os."</p><div title="100" class="page-normal" id="page_100"></div><p>"Nej, men hvad så med dig bagefter? Vi må gøre noget, så du ikke skal være i fare." Jesper nikkede.</p><p>"Bare jeg vidste, hvad vi skulle gøre."</p><p>De sad begge og så ud i luften og lod whiskyen virke.</p><p>De faldt til ro.</p><hr class="emptyline"><p>Tænk, at de havde begået indbrud. Og var flygtet fra mordere. Nu var de sikre på, at Prædikanten og hans hånd-Iangere var mordere.</p><p>Deres øjenlåg blev tunge.</p><p>Men så...</p><p>På præcis samme tid åbnede de øjnene helt op og stirrede på hinanden.</p><p>"Døren! Døren i højen!" De sagde det næsten i kor.</p><p>"Den store hængelås!"</p><p>De nikkede.</p><p>"Det må være der, de gemmer deres hemmeligheder," sagde Louise.</p><p>"Ja, hvorfor skulle der ellers være sådan en stor, ny hængelås?"</p><p>"Vi må handle hurtigt," sagde Louise. "Ellers kan de nå at fjerne beviser."</p><p>Jesper nikkede.</p><p>"Straks i morgen aften."</p><div title="101" class="page-normal" id="page_101"></div><p>Louise så længe på ham.</p><p>"Hvis vi finder beviser, må vi kunne passe på dem." "Vi må ringe efter politiet, lige så snart vi ved noget," sagde han.</p><p>"Ja, men hvis de opdager os, vil de måske skynde sig at fjerne beviserne. Eller ødelægge dem."</p><p>"Det går ikke," sagde Jesper. "Men hvordan skal vi forhindre det?"</p><p>"Vi må have våben." Louise så på ham. "Der er ikke andet at gøre. Vi må have våben."</p><p>"Øh. Ja, måske. Men jeg tror ikke, jeg vil kunne stikke en kniv i nogen. Selv ikke min værste fjende. Og sky-de-våben aner jeg ikke, hvor man finder," sagde Jesper. "Jamen så peber-spray måske," foreslog Louise. "Jo, men det er jo også ulovligt. Jeg har ingen anelse om, hvordan man får fat i peber-spray."</p><p>"Næh, du har ret."</p><hr class="emptyline"><p>De sad lidt og tænkte sig om.</p><p>"Nu har jeg det!" Louises ansigt lyste helt op. "Strømpistoler. Min onkel, eller pap-onkel, eller hvad man nu skal kalde ham. Han har en gård. Her opdrætter han tyre-kalve. Ind imellem bruger han en strøm-pistol. Han har sagt, de kan slå en voksen mand omkuld. De er lovlige."</p><div title="102" class="page-normal" id="page_102"></div><p>Jesper fik hurtigt tændt computeren. Det tog ham ikke lang tid at finde en forretning, der solgte strøm-pistoler. For seks hundrede kroner.</p><p>"Vi kører ind og køber to i morgen," sagde Louise. De grinede til hinanden. De ville ikke have noget imod at give de forbrydere et stød. Tværtimod. Det ville de gøre med største fornøjelse.</p><hr class="emptyline"><p>Selv om de havde delt en halv flaske whisky, blev de begge lidt generte, da de skulle i seng. Jesper havde kun én seng. Han smilede og sagde:</p><p>"Den skal du selvfølgelig sove i. Jeg snupper sofaen." Inden Louise kunne nå at protestere, havde han taget sin dyne ind på sofaen.</p><p>"Du er alt for sød," sagde Louise og gik ud og børstede tænder.</p><p>Han ville frygtelig gerne have ligget inde ved siden af hende. Men det var som om, alt det uhyggelige gjorde tanken om sex helt umulig.</p><p>Måske bagefter. Det håbede han.</p><p>"Jeg tror gerne, jeg vil have døren stående åben imellem os," sagde Louise. "Er det i orden?"</p><p>"Selvfølgelig."</p><hr class="emptyline"><p>De lå i mørket. Jesper kunne mærke, søvnen ikke ville <span title="103" class="page-normal" id="page_103"></span> komme. Alle mulige tanker holdt ham vågen. Det havde været frygtelig uhyggeligt. Og det ville sikkert blive endnu værre i morgen.</p><p>"Tror du, de har pistoler?" lød det inde fra soveværelset.</p><p>Louise kunne heller ikke sove.</p><p>"Næh. Det håber jeg da ikke. De virker mere som brutale bøller, der kan lide, det gør ondt. Ellers ville de vel bare have skudt mig."</p><p>Igen lå de tavse i mørket. "Kommer du ikke herind?" sagde Louise. Jesper kom hurtigt på benene. På vej forbi vinduet så han ned på gaden. En skygge stod inde i opgangen overfor. Der blev holdt øje med dem. Det var han sikker på. Han skulle lige til at sige noget, men ombestemte sig. Der var ingen grund til at gøre hende mere bekymret.</p><hr class="emptyline"><p>Louise gjorde plads til ham i sengen. Så snart han lå ned, rykkede hun helt hen til ham. Så kyssede hun ham længe. Jesper glemte med ét alt om Prædikanter og mordere. Lidt efter vendte hun sig, så de lå i ske.</p><p>"Tror du, vi klarer den?" mumlede hun.</p><p>Jesper kom tilbage til virkeligheden.</p><p>"Ja. Selvfølgelig. Prøv lige at mærke de her over-arme. <span title="104" class="page-normal" id="page_104"></span> Hvis nogen prøver på noget, får de sig en slem forskrækkelse. Og et ordentligt stød."</p><p>Louise gav over-armen en kærligt klem og grinede lavt.</p><p>"Ja, vi skal nok klare det."</p><p>Hun trykkede sig helt ind mod ham - og faldt i søvn. Jesper lå uden at bevæge sig, af frygt for at vække hende. Det var godt nok dejligt at ligge sådan. Hendes kys havde lovet en hel masse om fremtiden. Det skulle nok blive godt alt sammen. Men hvad med i morgen? Jesper kunne mærke, han var urolig. Nu havde han noget at miste. Rigtig meget. Han ville kæmpe til det sidste. Men det skulle nok lykkes. Han kneb øjnene i.</p><p>Det måtte han tro på.</p><p>Det var næsten lyst, før Jesper faldt i søvn.</p></div><div id="d10e1319"><div title="105" class="page-normal" id="page_105"></div><h1>Kapitel 17</h1><p>Næste morgen havde ingen af dem appetit. I stedet tog de et hurtigt bad.</p><p>"Vi kan lige så godt komme af sted," sagde Louise, og Jesper nikkede.</p><p>De gik op på det gamle tørre-loft. Uden besvær kom de helt ned i den anden ende af bygningen og gik ud af en anden indgang. Ingen så dem.</p><p>Henne på værkstedet skruede Jesper nummerpladen på motorcyklen igen. Han så sig omkring, men rystede så på hovedet.</p><p>"Vi har ikke en bolt-saks, der er stor nok til den hængelås."</p><p>"Ok," sagde Louise. "Vi skal både have strøm-pistoler og en bolt-saks. Er der mere, vi skal tænke på?"</p><p>"Ja, jeg er ikke tryg ved at kravle over porten igen," sagde Jesper.</p><hr class="emptyline"><p>Louise nikkede.</p><p>"De vil holde øje med den," sagde hun. "Vi går ind til en af naboerne og kravler gennem hækken. For en sikkerheds skyld må vi hellere have en lille gren-saks med."</p><div title="106" class="page-normal" id="page_106"></div><p>"God idé."</p><p>"Hjemme hos min pleje-familie var der et hegn inde i hækken, så naboernes hunde ikke kunne komme igennem. Måske skal vi også have en lille tang med til at klare det."</p><p>Jesper kiggede på væggen, hvor værktøjet hang.</p><p>"Det tror jeg, den her fyr kan klare," sagde han og lagde en lille tang ned i tasken.</p><p>"Ok, så mangler vi bare at købe bolt-saksen og strømpistolerne, så er vi klar."</p><hr class="emptyline"><p>Det tog dem ikke lang tid at finde butikken. En venlig ekspedient viste dem, hvordan de virkede. Louise lod, som om de skulle bruges på tyre-kalve. "Men husk, de skal lades op, før de virker," sagde ekspedienten.</p><p>"Jo, det skal vi nok."</p><p>"Det tager lige et stykke tid," sagde ekspedienten. "Det er ikke sjovt at stå med en vild tyr, hvis den ikke virker."</p><p>"Næ, det har du ret i."</p><p>"Vi kører tilbage til værkstedet og sætter dem til at lade med det samme," sagde Jesper. "De skal helst være klar i aften."</p><p>På vejen tilbage fik de også købt en bolt-saks.</p><p>De stod i døren til værkstedet og så ud på et lille stykke <span title="107" class="page-normal" id="page_107"></span> græs. Det var blevet rigtig grønt. Foråret var godt i gang. Det var dejligt vejr. Men hvor var der dog lang tid til det blev mørkt. Det var næsten ikke til at holde ud.</p><p>"Hvad siger du til en tur i Dyrehaven?" spurgte Jesper.</p><p>"God idé," svarede Louise.</p><hr class="emptyline"><p>De travede Dyrehaven igennem og spiste frokost et rart sted. Bagefter lagde de sig på et tæppe i græsset. Det var skønt at ligge der med armene om hinanden.</p><hr class="emptyline"><p>Nu var solen så småt begyndt at gå ned. De gik med hinanden i hånden, og de var begyndt at føle sig som kærester. Tilbage ved motorcyklen tog Jesper Louise ind til sig og kyssede hende længe. Så rømmede han sig flere gange. Det var lidt svært at få sagt.</p><p>"Øh," sagde han først. "Øh."</p><p>Hun gav hans hånd et lille klem.</p><p>"Jo," fortsatte han. "Det kan godt blive rigtig farligt i aften."</p><p>Louise nikkede. Jesper fortsatte:</p><p>"Og så skal du bare vide. Ja. Så skal du bare vide, at jeg er forelsket i dig."</p><p>Hun trak ham ind til sig. Stillede sig på tæer og hviskede ind i hans øre:</p><div title="108" class="page-normal" id="page_108"></div><p>"Det er jeg også - i dig altså."</p><p>De stod længe og holdt om hinanden.</p><p>"Det skal bare lykkes i aften," mumlede Jesper. Han kunne mærke, hun nikkede. Det måtte ikke gå galt. Så slap de hinanden, satte sig op på motorcyklen og kørte tilbage til værkstedet.</p><p>Strøm-pistolerne var helt opladede. De tændte forsigtigt en af dem. Der lød en uhyggelig knitren. De virkede. Alt var parat. De så på hinanden og trak vejret dybt.</p></div><div id="d10e1374"><div title="109" class="page-normal" id="page_109"></div><h1>Kapitel 18</h1><p>Endelig var det blevet helt mørkt.</p><p>Nu skulle det ske.</p><p>De forlod værkstedet og kørte ud mod Prædikantens hus. De stillede motorcyklen langt væk fra huset. Den skulle ikke røbe dem. De listede ind i naboens have. Ingen lagde mærke til dem. De havde på forhånd regnet ud, hvilken nabos hæk der var nærmest højen. De lagde sig helt op ad hækken og lyttede. Natten var helt stille. Så bøjede de forsigtigt nogle grene til side og kiggede gennem hækken.</p><p>De havde ramt plet. Højen lå lige foran dem.</p><hr class="emptyline"><p>De begyndte at klippe grene væk, så de kunne komme hurtigt gennem hækken. Godt, de også havde en tang med. For der gemte sig ganske rigtigt også et gammelt hegn inde i hækken. Jesper gav Louise et hurtigt kys. Endelig var der et godt hul i hækken. De kunne uden for meget besvær kravle igennem.</p><p>Jesper havde allerede bolt-saksen fremme ved låsen, da de hørte en lyd.</p><p>En mørk skikkelse tårnede sig op bag dem. Han trak en <span title="110" class="page-normal" id="page_110"></span> kniv frem bag blusen. De kunne i månelyset se, at han smilede.</p><hr class="emptyline"><p>Åh nej, for det gennem Jespers hoved. De havde selvfølgelig sat en vagt ud. Hvorfor havde de ikke tænkt på det!?</p><p>Vagten råbte ikke op. Tværtimod, så hviskede han nærmest for sig selv:</p><p>"Nu har jeg jer."</p><p>Det var rigtigt. Han ville ikke være nem at komme forbi.</p><p>Men Jesper var hurtig. Hurtigere end vagten havde regnet med. Som et lyn sprang han frem og svingede boltsaksen mod manden, som blev nødt til at dukke sig.</p><hr class="emptyline"><p>"Løb," råbte Jesper, og Louise løb og sprang igennem hullet. Jesper fulgte lige efter. Men netop som han troede, han var igennem, mærkede han et fast greb i den ene sko. Manden prøvede at trække ham tilbage gennem hullet. Men Jesper fik sparket skoen af og kom igennem. Manden masede sig igennem hullet. Han gav ikke op så let.</p><p>"Her," råbte Louise. Hun havde fået tændt begge strømpistoler og gav Jesper den ene.</p><div title="111" class="page-normal" id="page_111"></div><p>Manden var næsten kommet helt gennem hullet. De ramte ham begge på halsen for fuld styrke. Han rallede en smule, men blev så helt stille. De trak ham helt ind gennem hullet. Han levede, men havde mistet bevidstheden.</p><p>Lidt væk stod et tørre-stativ. Jesper skar snoren af det og bandt manden solidt. Han ville ikke kunne komme fri ved egen hjælp. Louise tog en sok fra tørre-stativet og stoppede den i munden på ham.</p><hr class="emptyline"><p>"Vi prøver vel igen?" Jesper så på Louise. Hun nikkede og var allerede på vej gennem hullet igen. De stod lidt og så sig omkring henne ved højen. Men der kom ikke flere vagter.</p><p>Der hørtes næsten ikke en lyd, da den store bolt-saks klippede låsen over. De smilede til hinanden. Måske ville det virkelig lykkes.</p><hr class="emptyline"><p>De åbnede døren og gled hurtigt indenfor. Forsigtigt lukkede de døren efter sig. Så tændte de deres lygter. Det var et gammelt beskyttelses-rum. De stod i en lille gang. Der var fire metal-døre.</p><p>Inde bag den første dør var et lille toilet og en brusekabine. Ved siden af var et lille køkken med et stort <span title="112" class="page-normal" id="page_112"></span> spise-kammer. Der var ikke noget interessant.</p><p>Men den næste dør åbnede ind til et specielt lokale. Det var indrettet som en mellemting mellem en stue og en biograf. Den ene væg var næsten dækket af et stort lærred. Bagest i lokalet stod computere, videoer og dvd-afspillere. Der var også flere kameraer. Alt sammen forbundet med en masse ledninger. Her kunne banden ikke bare se film, de kunne også lave deres egne film. På en reol stod flere dvd-brændere. Det var næsten som en fabrik. De kunne lave så mange kopier, det skulle være.</p><hr class="emptyline"><p>"De film skal vi se," sagde Jesper.</p><p>Louise nikkede.</p><p>"Men lad os lige se, hvad der er i det sidste rum først." Døren var næsten ikke til at få op. Så tung var den. Den var isoleret og helt lydtæt. Det gav et lille suk, da den endelig gled op.</p><p>Blodet frøs i deres årer. De var ikke i tvivl. I dette rum var Rikke blevet slået ihjel. På væggen længst væk stod et kæmpestort kors. Stort nok til at kors-fæste et menneske på. Korset var brunt af indtørret blod. Ikke langt fra korset var der et afløb i gulvet. Fra korset og hen til afløbet kunne de se, at der var løbet en masse blod. Hvis de viste politiet korset, kunne de finde ud af, om det var Rikkes blod. Jesper var sikker. Det var her, hun døde.</p><div title="113" class="page-normal" id="page_113"></div><p>"Hun må være blevet tortureret," sagde han. "Ellers kunne hun ikke have blødt så meget. Det må være sket efter, at billedet oppe på Prædikantens værelse blev taget."</p><p>"Det ligner jo et værksted fra helvede," hviskede Louise, som var blevet bleg som et lagen. "Et tortur-kammer." På væggene hang et utal af piske. Der var knive i massevis. Langs den ene væg stod der spyd og noget, som lignede korte lanser. Der var læder-tøj. Ved siden af stod mærkelige køller. Der var underlige redskaber, som Jesper ikke anede, hvad man skulle bruge til. Der var tænger. Jesper gøs og mærkede kvalmen komme op i halsen. For der hang en negl i en af tængerne. Noget, der lignede tandlæge-udstyr fra gamle dage, lå spredt ud over et bord. Hvis man ville torturere nogen, så havde man alt udstyret her.</p><hr class="emptyline"><p>Jesper bankede på væggen. Der var tydeligvis høj-isoleret. Der kunne ikke slippe en lyd ud af lokalet. Et par store, dyre film-kameraer var stillet op midt i lokalet. Der var også lamper, som man brugte til film-optagelser. Det lignede et film-studie til en splatter-film. Måske... Jesper fik kvalme og måtte synke et par gange. Måske filmede de, når pigerne blev tortureret. Jesper havde hørt, at man kunne tjene formuer på sådan nogle film. <span title="114" class="page-normal" id="page_114"></span> "Jeg kan ikke holde ud at være her," sagde Louise. Hun så ud som om, hun skulle besvime.</p><p>De skyndte sig tilbage til værelset med filmene.</p><hr class="emptyline"><p>Jesper tændte dvd'en.</p><p>Den startede med en stille summen.</p><p>Men så.</p><p>Fra stor-skærmen stirrede Rikke på dem med vilde øjne. Det gav et sæt i dem begge to. Der var zoomet helt ind på hendes øjne. Tårerne løb ned ad hendes ansigt.</p><p>"Tilstå dine synder, din hore-tøs," brølede en velkendt stemme. Rikke sagde ingenting.</p><p>Så zoomede kameraet ud, og de kunne se, at Rikke hang helt nøgen på korset.</p><hr class="emptyline"><p>En mand kom ind fra siden. Han var klædt ud som en soldat fra gamle dage. Han havde et spyd i hånden, som han stak i siden på Rikke.</p><p>"Tilstå!"</p><p>Nu stønnede Rikke og nikkede.</p><p>"Med smerte skal du frelses!" brølede Prædikanten. Nu kom flere mænd i forskellige kostumer frem. De var alle bevæbnede. Der var ingen tvivl om, hvad de havde i sinde.</p><p>Louise bøjede sig frem og brækkede sig.</p><div title="115" class="page-normal" id="page_115"></div><p>Jesper ville ikke se mere. Han tog dvd'en ud. Med den kunne Prædikanten og hans mænd ikke slippe uden om deres straf. Nu havde de beviser nok.</p><p>"Vi må af sted," stønnede Louise. "Jeg tror, jeg skal besvime."</p><p>Hun støttede sig til hans arm.</p><p>"Vi skal have fat i politiet med det samme," fik Jesper sagt. Han kunne næsten ikke kende sin egen stemme. Han ville aldrig komme over dette her. Billedet af Rikke på korset, der skulle pines ihjel. Det ville forfølge ham resten af livet.</p><hr class="emptyline"><p>De skyndte sig hen mod udgangen. Men i det øjeblik de ville åbne døren, så de håndtaget bevæge sig. "Hvor er Bruno?" lød en vred stemme. "Han plejer da at være til at stole på," lød en dyb stemme. Jesper genkendte den. Det var manden med arret. "Og hvor i djævelens navn er låsen?" Det var Prædikanten.</p><p>"Måske kan vi overraske dem og nå at slippe ud," hviskede Jesper, og Louise nikkede.</p><p>Hurtigt slukkede de deres lommelygter. De stillede sig parat ved siden af døren. Måske kunne de kæmpe sig fri. De måtte prøve. Ellers var det ude med dem. Døren gik op med et brag. Jesper syntes, han havde <span title="116" class="page-normal" id="page_116"></span> bræk-smag i munden. Han kunne mærke Louise ved siden af sig. Hun stod helt roligt. Han kunne høre en sagte knitren fra hendes strøm-pistol. De stirrede frem for sig i mørket. Parate til at springe frem.</p><p>Prædikanten og to andre mænd tumlede ind i entreen. De ledte efter kontakten og fik tændt lyset.</p><p>"Nu," hviskede Jesper i samme øjeblik.</p><p>Han sprang frem og borede strøm-pistolen ind i brystet på Prædikanten.</p><p>Prædikanten gav et brøl fra sig og blev underligt bleg. Men alligevel fik han slået ud efter Jesper. Heldigvis nåede han at dukke sig. Men han mærkede i det samme et hårdt slag lige over øret. Han prøvede at lade være med at tage sig af det. Han måtte bare holde ud nu. Han fik igen givet Prædikanten et ordentligt stød. Denne gang ramte han halsen. Prædikanten så slet ikke frisk ud længere. Jesper mærkede, at der stod en mand bag ham og hamrede knytnæve-slag ind i ryggen på ham. Alligevel holdt han strøm-pistolen fast på Prædikantens hals. Endelig gav Prædikantens ben efter, og han faldt ned på knæ.</p><hr class="emptyline"><p>Ud af øj en-krogen så Jesper, at Louise havde fået en af mændene ned med et stød. Men han var desværre ved at komme på benene igen.</p><div title="117" class="page-normal" id="page_117"></div><p>I det samme lagde et par hårde hænder sig om Jespers hals. Manden var holdt op med at slå og ville nu kvæle ham i stedet. Han havde godt fat, og Jesper kunne ikke ramme ham med strøm-pistolen. Det begyndte at gøre meget ondt. Han følte en underlig mathed i kroppen. Samtidig forsøgte han af al magt at få luft.</p><p>Nu dør jeg, tænkte han. Men Louise havde set, hvad der var ved at ske. Hun stak nærmest strøm-pistolen ind i øret på manden, som forsøgte at kvæle Jesper. Manden gav et hyl fra sig og måtte slippe ham. Jesper tumlede om på gulvet. Samtidig så han Louise blive ramt så hårdt, at hun næsten fløj gennem luften. Hun blev liggende helt stille på gulvet. Nærmest som om hun var død.</p><hr class="emptyline"><p>Det gav Jesper nye kræfter. Han kom på benene. Prædikanten var også ved at komme op, men Jesper fik sparket ham i hovedet, så han igen faldt om. Jesper gav nu manden, der havde slået Louise, et ordentligt stød med strøm-pistolen. Han prøvede at holde fast i manden. Men i det samme blev han ramt af et hårdt slag i nakken. Det var, som om en lampe blev slukket. Alt blev halv-mørkt. Men han kæmpede videre. Flere gange ramte han modstanderne både med knytnæveslag og med kvæg-staven.</p><div title="118" class="page-normal" id="page_118"></div><p>Desværre var de tre om ham. Igen og igen blev han ramt. Blodet løb ned ad hans ansigt. Han kunne næsten ikke se sine modstandere mere. Han kæmpede i en mørk tåge. Det var, som om virkeligheden forsvandt. En underlig drømme-verden tog over. Han faldt ned ved siden af Louise, som stadig lå sammen-rullet ved væggen.</p><hr class="emptyline"><p>Vi har tabt, lød det inde i hans hoved. Men tanken fik hans sidste kræfter frem. Han kom på benene igen. Han tørrede blodet af det ene øje og fik øje på en mand lige foran sig. Med al den styrke Jesper havde tilbage, ramte han manden. Manden sank om og spyttede fire tænder ud. Så kastede Jesper sig ind over Prædikanten og borede strøm-pistolen i nakken på ham. I det samme blev Jesper ramt af et slag på siden af hovedet. Et kort glimt, så blev alt mørkt og stille.</p></div><div id="d10e1479"><div title="119" class="page-normal" id="page_119"></div><h1>Kapitel 19</h1><p>De slæbte Jesper ind i det lydtætte rum. Han blev smidt på gulvet. De stod lidt og så på ham. Så sparkede de et par gange til ham. Der kom ikke en lyd fra ham. Han var færdig.</p><p>"Lad os starte med pigen. Ham her er der ikke noget ved lige nu."</p><p>De hentede Louise. Hun stønnede. Hun måtte være ved at komme til sig selv igen. Hun var blå og rød i den ene side af hovedet. Men ellers så hun ud til at være næsten ok.</p><p>Hun prøvede at gøre modstand. Men hun kunne ikke. De var for mange, og hun havde mistet strøm-pistolen.</p><hr class="emptyline"><p>"Hiv hende op på korset," befalede Prædikanten. Hans stemme lød anderledes. Det blødte stadig fra hans mund. Begge hans læber var flækkede.</p><p>"Hvad med tøjet?"</p><p>"Det skærer vi af, når hun hænger der. Og ham her skal se på." Prædikanten sparkede Jesper i siden. Jesper gav ikke en lyd fra sig.</p><div title="120" class="page-normal" id="page_120"></div><p>"Hent en spand vand!" råbte Prædikanten. "Så vi kan få noget liv i ham."</p><p>"Og du, din satans tøs," fortsatte han. Blodigt spyt ramte Louise i ansigtet. "Nu skal du mærke, hvordan det er at komme i helvede."</p><p>"Var det her, I slog Rikke ihjel?" spurgte Louise. Hun måtte trække tiden ud og håbe på et mirakel. Få ham til at tale. Ellers var hun død om lidt.</p><p>"Tja. Det troede vi. Men hun livede op, da vi smed hende på bygge-pladsen. Så vi måtte gøre arbejdet færdigt der. Heldigvis havde Sigge kameraet med. Det er guld værd."</p><hr class="emptyline"><p>"Jeg tror ikke, Gud er med dig."</p><p>"Ti stille, luder. Der står skrevet: Forarger din hånd dig, så hug den af."</p><p>"Det var nærmere noget andet, du skulle have hugget af," sagde Louise.</p><p>Prædikanten blev sort-rød i hovedet og så med vanvittige øjne på hende:</p><p>"Lede luder! Det er dig, der forarger mig. Derfor skal du dø på korset for dine synders skyld. Din død vil blive filmet og solgt til usle syndere over hele jorden." "Det er da en større synd at tjene penge på den slags," råbte Louise.</p><div title="121" class="page-normal" id="page_121"></div><p>"Pengene skal bruges til Guds arbejde her på jorden." "Det tror du da ikke engang selv på!" Louise prøvede at pege på manden med arret. Men han holdt hendes arme. Hun kunne ikke vride sig fri. "Ham her, han vil da selv have pengene."</p><hr class="emptyline"><p>Manden så koldt på Louise.</p><p>"Luk munden på den kælling," knurrede han. "Hun skal op og hænge, og det skal være nu."</p><p>Prædikanten så et øjeblik på ham, men nikkede så. "Ja, søm hende fast til korset og flå tøjet af hende," brølede han. Hans spyt ramte igen Louise.</p><p>"Du er værre end alle de andre syndere tilsammen," råbte Louise.</p><p>Men nu lo han blot.</p><p>"Man skal kende sine synder for at kunne bekæmpe dem. Og tro mig. Jeg kender dem. Og det vil du også snart komme til."</p><p>Sammen med manden med arret tog han fat i hende. De begyndte at slæbe hende hen mod korset. Men Louise slog og sparkede og gjorde modstand. Den sidste af mændene måtte sætte vand-spanden fra sig og hjælpe til.</p><p>"Slip mig," råbte hun, alt hvad hun kunne.</p><div title="122" class="page-normal" id="page_122"></div><p>Ingen af dem så længere på Jesper.</p><p>Et tungt og hævet øjenlåg løftede sig. Først så det ud som om, øjet var ved at lukke sig igen. Men synet af Louise ramte Jesper som et lyn. Hun var ved at blive hængt op på korset! Den mørke tåge forsvandt, og han åbnede begge øjne.</p><p>Jesper lå lige ved siden af alle våbnene. Med besvær kom han på benene. Uden at tænke sig om, greb han et spyd. Han kastede det mod den værste af fjenderne. Prædikanten.</p><p>Jesper havde aldrig før kastet med et spyd, så han ramte ikke i hjertet, som han havde håbet på. Men spyddet gik gennem Prædikantens ene lår og satte sig fast i væggen. Blodet sprøjtede ud. Prædikanten gav et højt brøl fra sig. Så stirrede han ned på sit ben. Han blev hvid som et lagen og besvimede.</p><hr class="emptyline"><p>De andre standsede forskrækket op. Inden de vidste, hvad der skete, havde Jesper grebet en lanse. Han for frem mod dem. Den ene af dem nåede at springe til side. Men den anden blev ramt i skulderen med så stor kraft, at lansen gik lige igennem ham. Han faldt skrigende om på gulvet. Jesper trak lansen ud og vendte sig mod den sidste af mændene. Manden så et øjeblik på lansen, så stak han af.</p><div title="123" class="page-normal" id="page_123"></div><p>Jesper tog fat i Louise. Han vidste ikke, om manden var løbet efter hjælp.</p><p>"Kom," sagde han. "Vi må udenfor og ringe til politiet."</p><p>Louise nikkede bare. Hun så ikke ud som om, hun kunne klare ret meget mere.</p><hr class="emptyline"><p>Der var heldigvis ingen at se udenfor. Jesper rystede så meget på hænderne, at han ikke kunne få mobilen op af lommen. Louise måtte hjælpe ham.</p><p>Endelig kom de igennem til politiet.</p><p>"Der er sket et mord," sagde Jesper.</p><p>"Et mord? Hvor ringer du fra?"</p><p>Og så fortalte Jesper i korte træk, hvad det drejede sig om. Allerede da han slukkede for mobilen, kunne han høre politibiler med udrykning nærme sig.</p><p>"Pas på," skreg Louise i det samme.</p><p>Jesper nåede ikke at flytte sig. Han så bare en hånd med en stor hammer komme susende imod sit hoved. Men Louise var lynhurtig. Hun kastede sig ind mod angriberen, så han ramte ved siden af. Der lød et højt knæk. I stedet for at få kraniet smadret mærkede Jesper et jag af smerte. Hammeren havde ramt hans skulder. Manden skulle til at slå igen, men Louise havde fået fat i Jespers lanse og stak ud efter angriberen. Han blev <span title="124" class="page-normal" id="page_124"></span> ikke ramt hårdt, men i det samme kunne de se politiets blå blink. Så stak han af.</p><hr class="emptyline"><p>Jesper og Louise sad sammen i ambulancens dør-åbning. En læge var ved at undersøge dem. De kunne se Prædikanten og hans mænd blive ført væk i håndjern. Prædikanten havde lukkede øjne og lød, som om han bad.</p><p>De fortalte politiet hele historien. Politiet gav sig til at samle materiale ind.</p><p>Lidt efter kom en betjent hen til dem.</p><p>"Jeg så lige lidt på et par af de dvd'er, der lå derinde," sagde han. "Jeg kan ikke huske at have set noget værre. Rikke er ikke den eneste pige, der bliver tortureret."</p><p>"Det er slut nu," sagde Louise.</p><p>Betjenten nikkede.</p><p>"Det er fantastisk flot, at I har fået ram på den bande. Nu skal vi nok sørge for, at de ikke kommer ud og laver flere ulykker foreløbig."</p><hr class="emptyline"><p>"Prædikanten sagde, at der var nogle, der købte de her film," sagde Jesper.</p><p>"Det er rigtigt. Lover I ikke at nævne det for nogen?"</p><p>Louise og Jesper nikkede.</p><p>"Vi har fundet en liste over købere. Ikke bare fra Danmark, <span title="125" class="page-normal" id="page_125"></span> men fra hele verden," sagde betjenten. "Men ikke et ord til nogen. De skal helst blive overraskede, når politiet banker på."</p><p>Han gav dem hver et håndtryk.</p><p>"Og nu må I hellere komme en tur på hospitalet og blive lappet sammen."</p></div><div id="d10e1565"><div title="126" class="page-normal" id="page_126"></div><h1>Kapitel 20</h1><p>Louise sad næste dag i Jespers lejlighed og ventede på ham. Han lå stadig på hospitalet. Han havde brækket skulderen. Han havde en grim hjerne-rystelse, og han havde kvælnings-mærker på halsen. Alt i alt var han så medtaget, at lægerne havde beholdt ham natten over. Louise var ikke kommet helt så meget til skade. Hun havde fået en hjerne-rystelse, men den var ikke så slem. Hun kunne tage hjem med det samme. Det værste var, at hun havde fået slået en kindtand ud.</p><hr class="emptyline"><p>Hun så på uret. Den var lidt i tolv. Mon han ikke snart kom? Hun havde ringet flere gange til hans mobil. Men den var slukket.</p><p>I det samme ringede telefonen.</p><p>"Hej," sagde Jesper. "Jeg er lige blevet udskrevet. Jeg tager en taxa, så jeg er hjemme om cirka tyve minutter."</p><p>"Hvordan har du det?"</p><p>"Fint. Jeg skal bare tage det helt roligt og passe på min skulder. Og du må ikke kilde mig eller sige noget morsomt. Det gør pokkers ondt, når jeg griner."</p><p>"Jeg glæder mig til at se dig." Louise ville godt have <span title="127" class="page-normal" id="page_127"></span> sagt noget mere, men blev pludselig en smule genert. "I lige måde, så jeg smutter nu. Vi ses."</p><hr class="emptyline"><p>Louise løb hen og kyssede ham, så snart han kom ind ad døren.</p><p>"Hold da op, hvor ser du ud," sagde hun så. Hun kunne ikke lade være med at grine. "Franken-stein ville være misundelig."</p><p>"Av, av, ikke noget med at sige noget sjovt! Så er det, som om min skulder er ved at gå fra hinanden," grinede Jesper.</p><p>Han strøg hende forsigtigt over kinden. Den havde en underlig gullig-grøn farve.</p><p>"Du er nu heller ikke for køn."</p><p>"Ja, det gør også helt ondt, når jeg kysser dig," sagde hun og trak ham ind til sig.</p><p>"Kan du prøve at bide smerten i dig?" sagde han.</p><p>"Mmm," mumlede hun og kyssede ham igen.</p><p>Hun hjalp ham hen på sofaen.</p><hr class="emptyline"><p>"Hvis du sætter dig på min raske side, kan du godt rykke nærmere," sagde Jesper. Han var ikke længere bange for at sige det, han havde lyst til at sige. I det hele taget var han ikke genert eller nervøs mere. Det var som om, det var forsvundet, mens han prøvede at <span title="128" class="page-normal" id="page_128"></span> give Rikke den retfærdighed, hun havde fortjent.</p><p>Og så havde han jo set døden i øjnene - og vundet. Det gjorde nok også en forskel.</p><p>Louise satte sig helt hen til ham. Hun lagde armen om ham og var forsigtig med ikke at ramme den forkerte skulder.</p><p>Han smilede til hende. Hun rykkede helt tæt på og satte sig på skødet af ham. Hun så ham dybt i øjnene og kyssede ham. Han lod hånden glide ind under hendes bluse. Hun havde ingenting på indenunder. Hvilken følelse. Og smerterne - hvis der nogensinde havde været nogen - forsvandt. I hvert fald varede det rigtig længe, før han tænkte på dem igen.</p><p>Uden at han rigtig vidste hvordan, lykkedes det dem at komme af tøjet og ende i sengen. Måske var Jespers skulder til besvær. Men når han senere tænkte tilbage, var det ikke det, han huskede.</p><hr class="emptyline"><p>Det var mørkt, da Louise hviskede til ham: "Kunne du ikke tænke dig at holde din syge-orlov i Viborg? Og bagefter er jeg sikker på, at Viborg godt kan bruge en tømrer mere."</p><p>Han gav hende et klem. Det var det bedste, hun kunne spørge om.</p><p>"Det vil være alle tiders," sagde han.</p><div title="129" class="page-normal" id="page_129"></div></div><div id="d10e1610"><div title="130" class="page-normal" id="page_130"></div><h1>LæseLyst-serien 1-32:</h1><ul class="list-style-type-none"><li>LISELOTTE KULPA: Det skulle være en helt almindelig ferie</li><li>LONE DIANA JØRGENSEN: I de voksnes rækker 1</li><li>LONE DIANA JØRGENSEN: I de voksnes rækker 2</li><li>PALLE PETERSEN: Kæreste på Nettet</li><li>RAGNHILD BACH ØLGAARD: Farligt hittegods</li><li>ODA LAURITSEN: Dybe spor</li><li>NIELS MARTINOV: Mine sidste mord</li><li>LONE DIANA JØRGENSEN: Kram i krogene</li><li>LONE DIANA JØRGENSEN: Er det så yndigt?</li><li>LINDA LASSEN: Marias hjerte</li><li>MARIANNE GADE: Viola og kærligheden</li><li>KAJ HIMMELSTRUP: Det er helt sikkert</li><li>ANDERS WESTENHOLZ: Mona Lisa på afveje</li><li>LISELOTTE KULPA: Kæledyrs-fotografen</li><li>JØRGEN MUNCK RASMUSSEN: Luftpost</li><li>GERD RINDEL: Den sorte engel</li></ul><div title="131" class="page-normal" id="page_131"></div><ul class="list-style-type-none"><li>LENE FAUERBY: En iskold grav</li><li>IRENE PEDERSEN: Nyheds-jægerne</li><li>NADIA KADI: Spøgelses-slottet</li><li>JØRGEN MUNCK RASMUSSEN: Spring!</li><li>NADIA KADI: Den egyptiske forbandelse</li><li>JØRGEN MUNCK RASMUSSEN: Til døden</li><li>NADIA KADI: Voodoo</li><li>ANDERS WESTENHOLZ: Fup, fiduser og falske malerier</li><li>IRENE PEDERSEN: Frygten på fjeldet</li><li>RAGNHILD BACH ØLGAARD: Naomi og Anders</li><li>IRENE PEDERSEN: Nazi-arkiverne</li><li>LENE MØLLER JØRGENSEN: Sort sorg</li><li>NADIA KADI: Mareridt</li><li>JØRGEN MUNCK RASMUSSEN: Døden i Visby</li><li>KARSTEN S. MOGENSEN: Dead-line</li><li>ERLING BUGGE: Spor af mord</li></ul></div></div></body></html>